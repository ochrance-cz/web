---
title: Cítím se být diskriminován
perex: Antidiskriminační zákon vyjmenovává konkrétní důvody, kvůli nimž s vámi
  nesmí být odlišně zacházeno, a také oblasti, v nichž nesmí docházet k
  nerovnému zacházení.
hp: >
  Máte pocit, že s vámi někdo zachází hůř kvůli věku, pohlaví, národnosti či z
  jiných zákonem daných důvodů? Dopouští se diskriminace úřad, soukromá firma
  nebo místní samospráva?
we-can:
  - |-
    **Když jste diskriminován z důvodu:**

    * Rasy, etnického původu, národnosti
    * Pohlaví
    * Sexuální orientace
    * Věku
    * Zdravotního postižení
    * Náboženského vyznání
    * Víry, světového názoru
    * Státní příslušnosti
  - |-
    **K nerovnému zacházení dochází v oblasti:**

    * Zaměstnávání, povolání, služebního poměru
    * Přístupu k povolání a podnikání
    * Vzdělání
    * Sociálního zabezpečení
    * Zdravotní péče
    * Členství v profesních komorách a v odborech
    * Zboží a služby včetně bydlení
we-cannot:
  - >
    Ombudsman se může zabývat jen diskriminací uvedenou v antidiskriminačním
    zákoně. K diskriminaci ale může docházet i v jiných oblastech života a z
    jiných důvodů, např. kvůli jazyku, sociálnímu původu, členství v politických
    stranách a hnutích, kvůli manželskému a rodinnému stavu nebo povinnosti k
    rodině. Za diskriminaci se považuje také obtěžování, vytváření nepřátelského
    prostředí z diskriminačních důvodů, sexuální obtěžování nebo pronásledování
    osoby, která se proti diskriminaci bránila. Tyto formy diskriminace zakazují
    jiné zákony než antidiskriminační.
  - >
    V těchto případech vám alespoň poradíme, co můžete dělat, jak můžete svůj
    problém řešit.
examples:
  - desc: >
      Požádal jsem v práci o zkrácení úvazku, abych mohl vydělávat a zároveň se
      starat o děti. Přestože to situace v zaměstnání umožňovala, šéf mi úvazek
      nezkrátil. Obrátil jsem se na ombudsmana, který vše prověřil a zjistil, že
      jde o diskriminaci. Díky tomu jsme se se zaměstnavatelem dohodli a
      zkrácený úvazek jsem dostal, protože na něj mám právo.
    name: pan Josef
  - desc: >
      Město nám nechtělo pronajmout byt, protože jsme Romové. Přišlo mi to
      nespravedlivé, protože nemáme dluhy, pracujeme, jsme normální nájemníci.
      Podala jsem proto podnět ombudsmanovi. Díky jeho pomoci jsme byt získali a
      navíc se město poučilo, že se má k Romům chovat jako ke komukoli jinému.
    name: paní Věra
  - desc: Je mi 71 let, jsem sice v důchodu, ale dál úspěšně podnikám a jsem
      aktivní. S manželkou jsme se chystali do zahraničí s tím, že si tam
      vypůjčíme auto a budeme cestovat. Půjčovna aut vyžaduje jako garanci
      kreditní kartu, ale tu mi banka u nás odmítla poskytnout, protože je mi
      nad 70 let. Obrátil jsem se na ombudsmana, který upozornil banku, že jde o
      diskriminaci. Banka změnila názor a dnes vydává kreditku i starším
      klientům.
    name: pan Karel
order: 3
illustration: team-spirit-2447163__340.jpg
button:
  text: Zjistěte víc o diskriminaci v různých situacích
  link: /situace/diskriminace/
---
