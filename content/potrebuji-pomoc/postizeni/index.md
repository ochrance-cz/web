---
order: 4
title: Potýkám se s problémy kvůli svému postižení
perex: >
  Pomůžeme vám, když máte problémy kvůli svému zdravotnímu postižení. Budeme
  také rádi, když nás upozorníte na systémové potíže, s nimiž se lidé s
  postižením setkávají, a které by bylo dobré řešit. Kromě pomoci jednotlivcům
  se totiž snažíme o celkové zlepšení situace lidí s postižením.
hp: Máte postižení a zažíváte kvůli tomu diskriminaci, nevstřícnost úřadů či
  špatné zacházení? Chcete nás upozornit na systémové problémy, třeba na
  nedostupnost některých služeb, bariéry apod.?
we-can:
  - když jste kvůli zdravotnímu postižení diskriminovaný
  - když se s vámi nebo s někým blízkým kvůli zdravotnímu postižení špatně
    zachází v zařízení, kde je omezena svoboda
  - když se vám nedaří něco řešit s úřady, ať už proto, že máte zdravotní
    postižení, nebo váš problém s postižením souvisí (např. invalidní důchod)
  - když máte potíže s ustanoveným veřejným opatrovníkem
examples:
  - desc: >
      Náš syn je vážně duševně nemocný a měl hrozně nízký invalidní důchod.
      Kdybychom ho nepodporovali, nepřežil by. Obrátili jsme se na ombudsmana a
      ten zjistil, že úřady nezohlednily, jak dlouho je syn nemocný, a důchod mu
      vyměřily špatně. Díky ombudsmanovi má teď syn slušný důchod a ještě mu
      úřady vyplatily zpětně to, co měl dostávat.
    name: paní Helena
  - desc: >
      Pracovníci ústavu mi dřív zakazovali stýkat se s ženami. Po návštěvě
      právníků od ombudsmana s tím přestali. Mohl jsem si najít přítelkyni a teď
      spolu bydlíme a chceme se vzít.
    name: pan Antonín
  - desc: >
      Špatně chodím a dřív jsem nemohla zaparkovat blízko bytu. Teď, díky tomu,
      že ombudsman podpořil změnu vyhlášky, mohu požádat o parkovací místo přímo
      u domu.
    name: paní Ladislava
button:
  text: Zjistěte, co dělat v různých situacích
  link: /situace/lide-se-zdravotnim-postizenim/
---

Snažíme se systematicky zlepšovat situaci lidí s postižením. Spolupracujeme přímo s lidmi s postižením, pravidelně navštěvujeme zařízení, kde jsou lidé s postižením, provádíme výzkumy.

Budeme rádi, když nás upozorníte na problémy, s nimiž se lidé s postižením setkávají, abychom se na ně mohli zaměřit – třeba že se lidé na vozíku nemohou dostat do vlaku, že není dost tlumočníků do znakového jazyka, že chybí nějaké služby, které by lidem s postižením pomohly žít nezávisle apod.
