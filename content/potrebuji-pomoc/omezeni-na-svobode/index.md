---
title: Špatně zacházejí s lidmi omezenými na svobodě
hp: |
  Zacházejí s vámi nebo vašim blízkým špatně v domově pro seniory, LDN, psychiatrické nemocnici, v dětském domově, věznici aj. a myslíte si, že by to měl ombudsman prověřit.
order: 2
perex: |
  Zacházejí s vámi nebo vašim blízkým špatně v domově pro seniory, LDN, psychiatrické nemocnici, v dětském domově, věznici aj. a myslíte si, že by to měl ombudsman prověřit.
we-can:
  - Pokud vy sami nebo váš blízký čelíte špatnému zacházení v takovém zařízení.
  - Můžeme jednat se zařízením nebo jeho zřizovatelem, aby podmínky v zařízení zlepšilo a špatné zacházení odstranilo.
examples:
  - name: pan Oldřich
    desc: Žiju v domově pro seniory a vadilo mi, že musím i přes den pyžamo. Proto jsem si stěžoval, když k nám přišla na kontrolu právnička od ombudsmana. Pomohlo to a teď můžeme všichni nosit přes den svoje normální oblečení. –
  - name: paní Monika
    desc: Ředitel našeho dětského domova mi nechtěl dávat propustky, abych mohla chodit domů na víkendy a vídat se s mámou. Napsala jsem proto ombudsmanovi, ten to prošetřil. Ředitel pak změnil názor a začal mi propustky dávat.
  - name: paní Veronika
    desc: Dříve jsme se ve vězení směly sprchovat v teplé vodě jen jednou týdně. Pak se tím začal zabývat ombudsman a změnila se vyhláška, takže dnes máme právo na sprchu dvakrát za týden.
we-cannot:
  - Nemůžeme zkontrolovat úplně všechna zařízení, takže pokud váš blízký nebo vy čelíte špatnému zacházení v zařízení, kde je omezena svoboda, podejte podnět ombudsmanovi. I kdybychom vám nemohli pomoct, alespoň vám poradíme, jakým jiným způsobem můžete svůj problém řešit.
---

Kontrolujeme zařízení, kde jsou lidé omezeni na svobodě:

- Domovy pro seniory
- Domovy pro osoby se zdravotním postižením
- Dětské domovy
- Věznice
- Policejní cely
- Psychiatrické nemocnice
- Léčebny dlouhodobě nemocných
- Zařízení pro zajištění cizinců a další.

Kontroly provádíme bez ohlášení, abychom zjistili, jak to v nich doopravdy vypadá.
