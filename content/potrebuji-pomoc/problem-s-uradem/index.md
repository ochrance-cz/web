---
hp: >
  Nesouhlasíte s rozhodnutím nebo postupem úřadu, úřad nejedná, i když by měl,
  rozhodování trvá dlouho, nebyl jste přizván jako účastník řízení, úředník se k
  vám chová nevhodně apod.
we-cannot:
  - S rozhodováním samosprávy obcí a měst (např. při přidělování obecních bytů,
    nakládání s majetkem obce, schvalování územních plánů apod.)
  - S rozhodovací činností soudů
  - S exekucí
  - S občanskoprávními věcmi (např. spory se sousedy, půjčky, kupní smlouvy,
    splácení dluhů aj.)
  - S pracovněprávními věcmi (uzavírání či ukončování pracovního poměru apod.)
  - S trestněprávními věcmi (např. pokud nesouhlasíte s uloženým trestem,
    zahájením/nezahájením trestního řízení či průběhem vyšetřování apod.)
  - Když máte výhrady vůči nějakému zákonu, jednání poslanců, vlády nebo
    prezidenta
examples:
  - name: pan Petr
    desc: Pečuji o nemocnou maminku, je nemohoucí a potřebuje celodenní péči.
      Požádali jsme pro ni o příspěvek na péči, ale úřad jí ho přiznal jen v
      nejnižší možné výši. Za to jí pomoc nezajistíme. Obrátil jsem se proto na
      ombudsmana. Ten zjistil, že úřad postupoval špatně a zajistil, že mamince
      zvýšili příspěvek na péči a vyplatili jí peníze i zpětně.
  - name: paní Martina
    desc:
      Po opravě chodníku v obci nám začalo zatékat do garáže. Jednání s městem
      nikam nevedlo, tak jsem se obrátila na ombudsmana. Poradil nám a pomohl
      situaci rychle vyřešit. Město nakonec postavilo žlaby, které vodu odvádí
      mimo naši garáž.
  - name: paní Františka
    desc: Díky ombudsmanovi mám konečně správně vyměřený invalidní důchod. Před
      jeho zásahem úřady nezohlednily, jak dlouho jsem vážně nemocná, a proto
      jsem dostávala míň peněz.
  - name: pan Lukáš
    desc:
      Když jsem měl problémy s dluhy a exekucí, obrátil jsem se na ombudsmana.
      Vysvětlil mi sice, že nemá pravomoc moje problémy řešit, ale přesto mi moc
      pomohl. Poradil mi, jak mám postupovat, na koho se mám obrátit.
whenToContact:
  - Ombudsman nemůže jednat za vás – napřed se musíte sami snažit problém řešit.
  - Nejprve se musíte sami na úřad obrátit a počkat na rozhodnutí.
  - Když s rozhodnutím nesouhlasíte, odvolejte se. Většinou to jde. Pohlídejte
    si přitom lhůty – později už náprava nemusí být možná.
  - Když je úřad nečinný, stěžujte si k jeho nadřízenému úřadu, aby zajistil
    nápravu.
  - Když se svou snahou problém řešit neuspějete, je čas obrátit se na
    ombudsmana.
order: 1
illustration: man-2785071_960_720.jpg
title: Mám problém s úřadem nebo státní institucí
perex: >
  Pomůžeme vám, pokud je jednání úřadu v rozporu s právem, úřady jsou nečinné,
  nevstřícné, pomalé a neefektivní, anebo pokud vás diskriminují.
we-can:
  - Když nesouhlasíte s rozhodnutím nebo postupem úřadu
  - Když je úřad nečinný, nevydal rozhodnutí ve stanovené lhůtě, nezahájil
    řízení apod.
  - Když si myslíte, že jste měl být účastníkem řízení, ale nepřizvali vás k němu
  - Když se domníváte, že se k vám úřad nebo úředník chovají arogantně nebo
    nevhodně.
button:
  text: Zjistěte, co můžete dělat
  link: /situace/státn%C3%AD-správa-a-samospráva/
---
