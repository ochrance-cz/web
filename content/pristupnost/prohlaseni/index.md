---                                                                                                                                                                                      ---
title: Prohlášení o přístupnosti webu ochrance.cz
---

Kancelář veřejného ochránce práv se zavazuje ke zpřístupnění obsahu svých internetových stránek v souladu se [zákonem č. 99/2019 Sb.](https://www.zakonyprolidi.cz/cs/2019-99), o přístupnosti internetových stránek a mobilních aplikací a o změně zákona č. 365/2000 Sb., o informačních systémech veřejné správy a o změně některých dalších zákonů, ve znění pozdějších předpisů, které provádějí směrnici Evropského parlamentu a Rady (EU) 2016/2102.

Toto prohlášení o přístupnosti se vztahuje na webové stránky [ochrance.cz](https://www.ochrance.cz).

## Stav souladu

Tyto webové stránky jsou částečně v souladu se zákonem č. 99/2019 Sb., ve znění pozdějších předpisů, z důvodu výjimek uvedených níže.

## Nepřístupný obsah

Níže uvedený obsah není přístupný, jelikož nespadá do oblasti působnosti platných právních předpisů:

a)	z důvodu nesouladu se zákonem č. 99/2019 Sb., ve znění pozdějších předpisů;
- Některé obrázky neobsahují alternativní text.
- Některá videa vložená přímo na web postrádají titulky nebo alternativní texty.

Pro stránku portal.ochrance.cz a akce.ochrance.cz platí následující:
- Pole formuláře neobsahují identifikaci pole a účelu.

b)	z důvodu nepřiměřené zátěže;
-	Stránka eso.ochrance.cz je v konečné fázi životního cyklu, náhrada je připravována v souladu se zákonem č. 99/2019 Sb., o přístupnosti internetových stránek a mobilních aplikací.

Stránka eso.ochrance.cz je nepřístupná v následujících oblastech:
-	Pole formuláře neobsahují identifikaci pole a účelu.
-	Některé části formuláře jsou přístupné pouze ve vizuální podobě.

c) jelikož nespadá do oblasti působnosti platných právních předpisů;
- Některá videa na internetových stránkách zveřejněná před 23. zářím 2020 neobsahují titulky ani audio popis či alternativu, na základě výjimky podle § 13 odstavce 4 zákona č. 99/2019 Sb.

Na uvedení do souladu se zákonem se aktuálně pracuje. 

Uživatelům je k dispozici kontakt uvedený níže, jehož mohou použít pro vyžádání náhradního řešení v plně přístupné formě.

## Vypracování tohoto prohlášení o přístupnosti

Toto prohlášení bylo vypracováno dne 24. 2. 2020.

Toto prohlášení bylo revidováno 17. 5. 2024.

Webové stránky byly zkontrolovány Mgr. Radkem Pavlíčkem, certifikovaným specialistou na přístupnost (CPWA). Prohlášení bylo vypracováno třetí stranou – zpracovatelem těchto internetových stránek Janem Martinkem na základě výše uvedené kontroly. Revize prohlášení byla provedena Kanceláří veřejného ochránce práv na základě následných kontrol ze strany certifikovaného specialisty.

Při posuzování se sledovala shoda s kritérii uvedenými v Metodickém pokynu k zákonu č. 99/2019 Sb., ve znění pozdějších předpisů a standardu Web Content Accessibility Guidelines – WCAG 2.1.

## Zpětná vazba a kontaktní údaje

Vaše náměty či informace o problémech při zobrazování stránek, stejně jako dotazy, návrhy nebo připomínky týkající se obsahu webu či důvodného podezření, že webová stránka nesplňuje požadavky zákona č. 99/2019 Sb., ve znění pozdějších předpisů, včetně možnosti podat podnět vůči příslušným státním orgánům, můžete psát na adresu: [podatelna@ochrance.cz](mailto:podatelna@ochrance.cz).

## Postup pro prosazování práva

V případě neuspokojivé odpovědi na zpětnou vazbu dle předchozího odstavce, můžete kontaktovat příslušný orgán pro prosazování práva:

Digitální a informační agentura
Na Vápence 915/14
130 00 Praha 3
e-mail:  [pristupnost@dia.gov.cz](mailto:pristupnost@dia.gov.cz)
