---
title: Bezbariérový přístup
type: gallery
gallery:
  - pic: kvop-01.JPG
    desc: |
      ## Parkování u budovy Kanceláře

      U Kanceláře je parkoviště, kde jsou rovněž vyhrazena parkovací místa pro lidi s postižením. Ta jsou přímo u bezbariérového vchodu do budovy. Vjezd na parkoviště je možný po otevření závory pracovníkem recepce. Nejprve musíte zazvonit u vjezdu na parkoviště, informovat o důvodu vjezdu na parkoviště. Poté Vám pracovník vjezd umožní.

      **Pokud nedosáhnete na zvonek u závory, volejte na recepci Kanceláře, tel: 542 542 111, následně Vám pracovník závoru otevře.**

  - pic: kvop-02.JPG
    desc: |
      ## Hlavní vstup do budovy

      Hlavní vstup do budovy je po schodech. Nad hlavními dveřmi je akustický informační majáček. Naproti hlavního vstupu je recepce. Nalevo od recepce podatelna a dále také kanceláře osobního příjmu. Napravo od recepce je vstup do Sálu Otakara Motejla a dále do Malého sálu, kde probíhá většina veřejných akcí (přednášky, semináře, školení).

  - pic: kvop-03.JPG
    desc: |
      ## Bezbariérový přístup do budovy

      Bezbariérový přístup do budovy je možný z parkoviště před budouvou. U vstupu je potřeba zazvonit na zvonek RECEPCE, aby Vám otevřel pracovník recepce. Do veřejných prostor Kanceláře (na recepci, podatelnu, osobní příjem, do sálů nebo tiskového střediska) se poté dostanete po schodech nebo výtahem. Pokud budete potřebovat pomoc (např. s otevřením vstupních dveří), požádejte při zazvonění pracovníka recepce, bude Vám k dispozici.
  - pic: kvop-04.jpg
    desc: |
      ## Recepce

      Na recepci je po celý den pracovník, který  Vám poradí, nasměřuje Vás nebo doprovodí, kam potřebujete. Na recepci je k dispozici přenosná indukční smyčka, kterou můžete použít např. v kanceláři osobního příjmu.

  - pic: kvop-05.jpg
    desc: |
      ## Podatelna

      Pokud přinášíte podnět osobně, můžete jej předat pracovnicím na podatelně a to ve všední dny od 8.00 do 16.00. Pracovnice od Vás podnět přeberou a následně předají k dalšímu zpracování.

  - pic: DSC_1119.JPG
    desc: |
      ## Sály a Tiskové středisko

      Všechny veřejné prostory kanceláře jsou bezbariérové. V sálech a tiskovém středisku je indukční smyčka. Tyto prostory jsou vybaveny technikou pro streamování.
---
