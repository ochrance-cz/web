---
title: Služba šitá na míru
ongoing: false
illustration:
  desc: XY
---

![Obrázek zobrazuje logo EU s textem Evropská unie, Evropský sociální fond, Operační program Zaměstnanost](logo_k_projekt_sluzba_sita_na_miru.jpg)

Projekt Kanceláře veřejného ochránce práv (dále jen „KVOP“) „Služba šitá na míru“ si klade za cíl zajistit rovné příležitosti mužů a žen nejen v této organizaci, ale chce současně podpořit prosazování rovných příležitostí mužů a žen ve státní službě a zvýšit informovanost zaměstnanců a zaměstnankyň státní služby o jejich právech v oblasti slaďování osobního, rodinného a pracovního života.

Zlepšení podmínek rovnosti žen a mužů v []()KVOP napomůže zefektivnění výkonu věcné agendy veřejné ochránkyně práv v oblasti ochrany osob před diskriminací a prosazování práva na rovné zacházení.

Hlavními aktivitami projektu jsou genderový audit, výzkum zaměřený na slaďování osobního, rodinného a pracovního života zaměstnanců a zaměstnankyň ve státní službě a osvěta zaměstnanců a zaměstnankyň. Výstupy z auditu a výzkumu představí mezinárodní konference a budou také prezentovány na workshopu pro vedoucí pracovníky a pracovnice veřejné správy.

Projekt Služba šitá na míru s reg. č. CZ.03.1.51/0.0/0.0/15_027/0005638 je spolufinancován prostředků ESF prostřednictvím Operačního programu Zaměstnanost.

V roce 2017 Kancelář veřejného ochránce práv (dále jen KVOP) realizovala v rámci zlepšování podmínek pro rovnost žen a mužů v KVOP jednu z klíčových aktivit projektu Služby šité na míru a to genderový audit. Jeho výsledky spolu s následnými přijatými doporučeními naleznete zde:

- [ Závěrečná zpráva genderového auditu Kanceláře veřejného ochránce práv](https://www.ochrance.cz/uploads-import/DISKRIMINACE/Vyzkum/ZZ-genderovy-audit_KVOP.pdf) (1.5 MB, Adobe Acrobat dokument)

Další realizovanou klíčovou aktivitou KVOP v tomtéž roce byla analýza stavu zajišťování rovných příležitostí mužů a žen na ministerstvech ČR. Výzkum analyzuje aktuální stav podmínek pro slaďování pracovního, osobního a rodinného života zaměstnanců a zaměstnankyň ve státní službě a postavení resortních koordinátorů a koordinátorek pro rovnost žen a mužů ve struktuře ministerstev. Závěrečnou zprávu z výzkumu, která je součástí činnosti ochránce v roli národního orgánu pro rovné zacházení a ochranu před diskriminací naleznete zde:

- [Závěrečná zpráva z výzkumu](https://www.ochrance.cz/uploads-import/ESO/101-2017-DIS-JKV-vyzkumna_zprava.pdf)

„V roce 2018 vznikly v rámci klíčové aktivity Osvěta v oblasti slaďování rodinného, osobního a pracovního života další materiály. Byl vydán Sborník z mezinárodní konference, jehož českou a anglickou verzi naleznete zde:

- [ Slaďování pracovního, osobního a rodinného života ve státní službě (2018)](https://www.ochrance.cz/uploads-import/Publikace/Sladovani_ve_statni_sluzbe_2018.pdf) (1.4 MB, Adobe Acrobat dokument)
- [ Work-life Balance in the Public Sector (2018)](https://www.ochrance.cz/uploads-import/Publikace/Work-life-balance-in-public-sector_2018.pdf) (1.3 MB, Adobe Acrobat dokument)

A pro potřeby zaměstnanců a zaměstnankyň ve státní službě i zaměstnanců a zaměstnankyň obecně, byly vypracovány letáky, které přehledně obsahují informace nejen o jejich právech, ale i  o povinnostech zaměstnavatelů v oblasti slaďování osobního a pracovního života. Obě varianty letáků naleznete zde:

- [ Práce nebo rodina? Chtějme obojí.](https://www.ochrance.cz/uploads-import/Letaky/Sladovani.PDF) (179 kB, Adobe Acrobat dokument)
- [ Práce ve státní službě nebo rodina? Chtějme obojí.](https://www.ochrance.cz/uploads-import/Letaky/Sladovani_statni-sluzba.PDF) (181.1 kB, Adobe Acrobat dokument)

Pro zaměstnance a zaměstnankyně KVOP byl zpracován ucelený a přehledný materiál zaměstnaneckých benefitů, které KVOP poskytuje. Materiál naleznete zde:

- [ Benefity pro slaďování pracovního a soukromého života.](https://www.ochrance.cz/uploads-import/projekt_ESF/2018_0157_Ochrance_LetakA4_Benefity_KVOP_02_web.pdf) (352.7 kB, Adobe Acrobat dokument)

Současně, pro sdílení zkušeností, byl sestaven materiál, v němž zaměstnanci a zaměstnankyně KVOP v běžných či řídicích pozicích popisují své pozitivní zkušenosti se slaďovacími opatřeními. Materiál naleznete zde:

- [ Příběhy o slaďování pracovního a soukromého života v kanceláři ombudsmana.](https://www.ochrance.cz/uploads-import/projekt_ESF/2018_0157_Ochrance_LetakA4_Pribehy_sladovani_04_web.pdf) (1.6 MB, Adobe Acrobat dokument)

V návaznosti na zjištění v rámci analýzy stavu zajišťování rovných příležitostí mužů a žen na ministerstvech ČR vydala ombudsmanka doporučení, které můžete nalézt zde:

- [ Opatření pro sladění rodinného a osobního života s výkonem státní služby.](https://www.ochrance.cz/uploads-import/projekt_ESF/2018_0157_Doporuceni_VOP_sladovani_02_WEB.PDF) (1.6 MB, Adobe Acrobat dokument)
