---
title: Chránit lidská práva lépe a účinněji (přenos příkladů dobré praxe z
  Norska do České republiky)
slug: chranit-lidska-prava-lepe-a-ucinneji
translationKey: chranit-lidska-prava-lepe-a-ucinneji
ongoing: true
bonus: ""
illustration:
  desc: logo Iceland Liechtenstein Norway grants
  pic: eea-and-norway_grants_4x_2_.png
  caption: logo Iceland Liechtenstein Norway grants
---
<h3><strong>Partneři projektu</strong></h3>

<p>Kancelář veřejného ochránce práv vybuduje partnerství s Ombudsmanem pro rovnost a antidiskriminaci (The Equality and Anti-Discrimination Ombud), s Norským ředitelstvím pro děti, mládež a rodinu (Bufdir) a s&nbsp;Centrem pro výzkum diskrétnosti a paternalismu na Univerzitě v Bergenu (Centre for Research on Discretion and Paternalism University of Bergen).</p>

<p>Zástupce veřejného ochránce práv a zaměstnanci Kanceláře v&nbsp;rámci iniciativy navštíví norské státní a vzdělávací instituce. Budou sdílet zkušenosti a získají nové poznatky v&nbsp;oblastech působnosti, které veřejný ochránce práv již vykonává (rovné zacházení, ochrana práv osob se zdravotním postižením, ochrana osob omezených na svobodě, nebo závislých na péči, výzkum). Současně se však obohatí v&nbsp;nových oblastech (ochrana práv dětí), které souvisí se zřízením ochránce práv dětí (&bdquo;dětský ombudsman&ldquo;) v&nbsp;roce 2025. I jemu budou odbornou podporu poskytovat zaměstnanci KVOP.&nbsp;&nbsp;</p>

<h3><strong>Stručná charakteristika</strong></h3>

<p>Pracovní návštěvy se uskuteční v průběhu měsíce prosince 2024. Kromě partnerských institucí navštíví zaměstnanci Kanceláře také zařízení ústavní péče o děti, zařízení pro děti s poruchami chování, závislostmi a kriminalitou a navštíví službu, která poskytuje podporu osobám se zdravotním postižením pro život v komunitě.</p>

<h3><strong>Cíl návštěvy</strong></h3>

<p>Cílem návštěvy je nejen výměna zkušeností, ale také projednání možností dalšího využití navázané spolupráce - za účelem sdílení dat a zkušeností (tj. plnění např. jednoho z úkolů dětského ombudsmana) a přípravy budoucích projektů k posílení bilaterální spolupráce.</p>

<p>Tato projektová iniciativa registrována pod číslem MF-38015/2024/5804-2 je financována z&nbsp;Norských fondů a to z Fondu pro bilaterální vztahy - Bilaterální ambice programu pro lidská práva v rámci finančního mechanismu EHP 2014-2021.</p>
