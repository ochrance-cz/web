---
title: Dohled nad omezováním osobní svobody
illustration: 9y0a2511-2_-_kopie.jpg
headerColor: pink
perex: Ombudsman je tzv. národním preventivním mechanismem a chrání lidi omezené
  na svobodě před špatným zacházením. Odbor dohledu nad omezováním osobní
  svobody proto provádí návštěvy míst, kde se lidé omezení na svobodě nacházejí
  nebo mohou nacházet.
cta:
  title: Potřebujete pomoc ombudsmana?
  btnLink: /potrebuji-pomoc/omezeni-na-svobode/
  btnText: Podejte podnět
---
### Jak probíhají návštěvy zařízení?

Návštěvy zařízení jsou zpravidla neohlášené. Návštěvy provádíme v jakémkoli denním čase a i ve dnech pracovního klidu.

Můžeme vstupovat do všech míst v zařízení, nahlížet do veškeré dokumentace, včetně zdravotnické, a dotazovat se zaměstnanců zařízení. Můžeme vést rozhovory s pacienty, dětmi, klienty či vězněnými osobami, aniž by u toho byla jakákoliv třetí osoba.

Při návštěvách spolupracujeme s externími odborníky z řad lékařů různých specializací, zdravotních sester, experty z oblasti sociálních služeb, speciálními pedagogy apod.

Každé navštívené zařízení od nás dostane zprávu shrnující naše zjištění a doporučení. Po ukončení komunikace se zařízením zprávu z návštěvy zařízení spolu s vyjádřením zařízení zveřejňujeme. Zprávy z jednotlivých návštěv zařízení jsou dostupné v [Evidenci stanovisek ochránce](https://eso.ochrance.cz/Vyhledavani/Search) (oblast práva 801 a násl.) či v [mapě navštívených zařízení](https://www.google.com/maps/d/embed?mid=1h8Nxe-xnknSxOMrZKUyud0jmjdpsLAyt&hl=cs&ll=49.860819393211585%2C15.441935000000022&z=8).

Naše zjištění a doporučení z vícero návštěv zobecňujeme v souhrnných zprávách z návštěv zařízení. Předkládáme tak dobrou praxi i nenavštíveným zařízením a s požadavky na systémové změny se obracíme na ministerstva.

### Počty provedených návštěv zařízení

<table summary="" cellpadding="0" cellspacing="0" class="obecna_varianata2"><thead><tr><th scope="col" colspan="1" rowspan="1">Rok</th><th scope="col" colspan="1" rowspan="1">2006—2017</th><th>2018</th><th>2019</th><th>2020</th><th>2021</th></tr></thead><tbody><tr><td>Počet návštěv</td><td>409</td><td>27</td><td>25</td><td>19</td><td>32</td></tr></tbody></table>

### Chcete vidět co a proč to děláme?

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fverejny.ochrance.prav%2Fvideos%2F1213417502039257%2F&show_text=false&width=560" width="100%" height="450" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>