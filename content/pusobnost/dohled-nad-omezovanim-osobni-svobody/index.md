---
title: Dohled nad omezováním osobní svobody
illustration: DET.jpg
headerColor: pink
perex: Ombudsman je tzv. národním preventivním mechanismem a chrání lidi omezené
  na svobodě před špatným zacházením. Odbor dohledu nad omezováním osobní
  svobody proto provádí návštěvy míst, kde se lidé omezení na svobodě nacházejí
  nebo mohou nacházet.
cta:
  title: Potřebujete pomoc ombudsmana?
  btnLink: /potrebuji-pomoc/omezeni-na-svobode/
  btnText: Podejte podnět
---
Takovými místy jsou nejen věznice a policejní cely, ale také zařízení pro děti, domovy pro seniory, zařízení pro lidi se zdravotním postižením, léčebny pro dlouhodobě nemocné, psychiatrické nemocnice, kojenecké ústavy, zařízení pro zajištění cizinců aj..

*Co je to národní preventivní mechanismus se dozvíte ve videu:*

<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fverejny.ochrance.prav%2Fvideos%2F1213417502039257%2F&show_text=false&width=560" width="100%" height="450" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>

Kromě toho vyřizujeme zejm. stížnosti vězněných osob, pacientů psychiatrických nemocnic, kteří vykonávají ústavní ochranné léčení a cizinců ze zařízení pro cizince. Dohlížíme také na provádění vyhoštění cizinců.

Návštěvy zařízení jsou zpravidla neohlášené, vedoucí zařízení je informován až přímo na místě o zahájení návštěvy. Návštěvy provádíme v jakémkoli denním čase, například i v nočních hodinách nebo brzy ráno, v pracovních dnech, ale podle potřeby i o víkendu. Můžeme vstupovat do všech míst v zařízení, nahlížet do veškeré dokumentace zařízení (včetně zdravotnické dokumentace osob, kteří zde pobývají.. Máme oprávnění dotazovat se zaměstnanců, vést rozhovory s pacienty, dětmi, klienty či vězněnými osobami, aniž by u toho byl kdokoli z personálu. Při přípravě, v průběhu i při vyhodnocování zjištění z návštěv spolupracujeme s externími odborníky – lékaři, psychiatry, zdravotními sestrami, experty z oblasti sociálních služeb apod.

Každé navštívené zařízení od nás dostane zprávu shrnující naše zjištění a jednáme s ním o odstranění nedostatků. Po ukončení komunikace se zařízením zprávu z návštěvy zařízení spolu s vyjádřením zařízení zveřejňujeme.

Svá zjištění a doporučení týkající se podmínek v určitém typu zařízení zobecňujeme v souhrnných zprávách z návštěv. Návrhy na zlepšení zjištěného stavu směřuje jak k samotným zařízením a jejich zřizovatelům, tak i k ústředním orgánům státní správy.

### Počty provedených návštěv zařízení

<table summary="" cellpadding="0" cellspacing="0" class="obecna_varianata2"><thead><tr><th scope="col" colspan="1" rowspan="1">Rok</th><th scope="col" colspan="1" rowspan="1">2006—2016</th><th>2017</th><th>2018</th><th>2019</th></tr></thead><tbody><tr><td>Počet návštěv</td><td>387</td><td>22</td><td>27</td><td>25</td></tr></tbody></table>

### Typy navštívených zařízení

<table summary="" cellpadding="0" cellspacing="0" class="obecna_varianata2 align-center"><thead><tr><th scope="col" colspan="1" rowspan="1"></th><th scope="col" colspan="1" rowspan="1">2006—2016</th><th>2017</th><th>2018</th><th>2019</th></tr></thead><tbody>
<tr><td>Vězeňská zařízení</td><td>33</td><td>2</td><td>2</td><td>3</td></tr>
<tr><td>Policejní cely</td><td>86</td><td>4</td><td>6</td><td>3</td></tr>
<tr><td>Zařízení pro děti</td><td>64</td><td>3</td><td>1</td><td>9</td></tr>
<tr><td>Zařízení pro cizince</td><td>15</td><td>0</td><td>0</td><td>1</td></tr>
<tr><td>Zařízení pro azylanty</td><td>4</td><td>1</td><td>0</td><td></td></tr>
<tr><td>Zařízení sociálních služeb</td><td>129</td><td>6</td><td>14</td><td>3</td></tr>
<tr><td>Zdravotnická zařízení</td><td>56</td><td>6</td><td>4</td><td>5</td></tr></tbody></table>

### Mapy navštívených zařízení

* [Návštěvy azylových zařízení](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.000489aea0f209bf58ab0&ll=49.632062,15.908203&spn=3.415766,7.03125&z=7&source=embed)
* [Návštěvy léčeben dlouhodobě nemocných](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.00048b58a9069b8a0d5bf&ll=49.688955,15.545654&spn=3.411777,7.03125&z=7&source=embed)
* [Návštěvy policejních cel](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.0004899db2cc4ca400844&ll=49.809632,15.534668&spn=3.403304,7.03125&z=7&source=embed)
* [Návštěvy psychiatrických nemocnic](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.00048a65788858dc7d347&ll=49.866317,15.578613&spn=3.399319,7.03125&z=7&source=embed)
* [Návštěvy věznic a vazebních věznic](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.000489ad27dc44603bda8&ll=50.205033,15.831299&spn=3.375437,7.03125&z=7&source=embed)
* [Návštěvy zařízení sociálních služeb](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.00048b59bad07983f514e&ll=49.894634,15.446777&spn=3.397327,7.03125&z=7&source=embed)
* [Návštěvy zařízení, kde je vykonávána ústavní a ochranná výchova](http://maps.google.cz/maps/ms?hl=cs&gl=cz&ie=UTF8&oe=UTF8&brcurrent=5,0,1&msa=0&msid=107066762010799711627.00048b58fc5a5c5849d70&ll=50.310392,15.809326&spn=3.367985,7.03125&z=7&source=embed)
* [Návštěvy záchytných stanic](https://maps.google.cz/maps/ms?msa=0&msid=207229622776715058500.0004ef9c157f5c7282892&brcurrent=5,0,0&ie=UTF8&t=m&ll=49.745781,15.512695&spn=3.407789,7.03125&z=7&source=embed)