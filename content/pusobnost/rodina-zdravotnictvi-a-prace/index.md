---
title: Ochrana práv dětí
illustration: orzp_tymove_foto_2.jpg
headerColor: null
perex: Lidé nejčastěji hledají pomoc s problémy v oblasti rodinného života,
  zejména když nejsou spokojeni s postupem orgánu sociálně-právní ochrany dětí.
  Tedy např. v situaci, kdy rodič brání druhému rodiči ve styku s dítětem, kdy
  hrozí odebrání dítěte z rodiny, kdy kolizní opatrovník v soudním řízení nehájí
  zájem dítěte. Věnujeme se ale i problematice náhradní rodinné péče a
  stížnostem na podmínky v zařízeních pro děti apod.
cta:
  title: Řešíte podobnou situaci a domníváte se, že vám ombudsman může pomoct?
---
## Stránka momentálně prochází aktualizací informací.

Od 1. července 2025 chrání práva dětí dětský ombudsman.

Základní informace najdete v informačních letácích:

* [Dětský ombudsman aneb ochránce práv dětí: co dělá a co ne?](https://www.ochrance.cz/letaky/detsky-ombudsman/detsky-ombudsman.pdf)
* [Dětský ombudsman: pomáhá i jinak (zvláštní oprávnění)](https://www.ochrance.cz/letaky/detsky-ombudsman-zvlastni-opravneni/detsky-ombudsman-zvlastni-opravneni.pdf)




## Rodina

*Případ umístění dívky do krizového zařízení pro děti*

> 14letá Jana byla na návrh OSPOD umístěna do krizového zařízení pro děti. Napsala ombudsmanovi, že neví, proč v zařízení je, jak dlouho v něm bude, proč byla odebrána z péče otce. Během převozu autem po ní navíc soudní vykonavatel požadoval, aby měla celou dobu ruce na klíně.
>
> Vytkli jsme OSPOD, že s dívkou nekomunikoval lépe a vše jí nevysvětlil, že nezjišťoval, jestli by nemohla být v péči někoho z příbuzných, a kritizovali jsme OSPOD i za to, že nezasáhl proti necitlivému jednání soudního vykonavatele. OSPOD poučil své pracovníky, vyjasnil si se soudním vykonavatelem přístup k dítěti a začal s Janou intenzivně komunikovat.

### [Úmluva o právech dítěte ve znění srozumitelném dětem](https://deti.ochrance.cz/media/umluva_o_pravech_ditete_web_pdf.pdf)

Publikace vytvořená naší Kanceláří. Úmluvu o právech dítěte jsme výrazně zjednodušili a doplnili o ilustrace sedmnáctiletého Vojty tak, aby jí rozuměl každý.
