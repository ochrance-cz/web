---
title: Zástupce veřejného ochránce práv
name: JUDr. Vít Alexander Schorm
pic: zvop_schorm_-_kopie_orez.jpg
order: 2
footerPic: /images/kontakt.jpg
quote: ""
bio: >-
  Funkční období od 1. listopadu 2022.


  Vít Alexander Schorm se narodil dne 26. března 1973 v Brně. Tamtéž studoval obor matematika na Gymnáziu třída kapitána Jaroše a následně pokračoval na Právnické fakultě Masarykovy univerzity. Později absolvoval postgraduální studijní program na Univerzitě Paříž I – Panthéon-Sorbonne, a to v oboru srovnávací veřejné právo evropských států, a také francouzskou Národní správní školu.


  Působil jako poradce předsedy Nejvyššího soudu Otakara Motejla (1996–1998), vedoucí kanceláře místopředsedy vlády Pavla Rychetského (1998–2000) a vládní zmocněnec pro zastupování České republiky před Evropským soudem pro lidská práva ve Štrasburku (2002–2022).


  Během výkonu posledně zmíněné funkce mu v Radě Evropy mnohokrát připadla úloha předsedy expertního výboru v rámci mezivládní spolupráce, ať šlo například o Řídící výbor pro lidská práva, Výbor pro reformu ESLP či pracovní skupiny k sociálním právům nebo k výběru kandidátů a volbě soudců ESLP.


  V posledních letech také koordinoval vládní zmocněnce smluvních států pro zastupování před ESLP.


  Nebyl členem politické strany nebo hnutí. Rád chodí po horách a fotografuje. Hovoří vedle češtiny také anglicky, francouzsky a španělsky.


  Poslanecká sněmovna Parlamentu ho zvolila zástupcem veřejného ochránce práv dne 26. října 2022.


  O﻿d 1. února 2023 má zástupce ombudsmana na starosti níže vyjmenované oblasti.
areas:
  - area: Ochrana dětí, mládeže a rodiny
    desc: Činnost orgánů OSPOD, ústavní výchova, dávky pěstounské péče
  - area: "Věci cizinců "
    desc: Pobyt cizinců, azylové řízení a integrace azylantů, rozhodnutí o správním
      vyhoštění, rozhodnutí o zajištění, konzulární služba aj.
  - area: "Státní správa soudnictví "
    desc: >
      Průtahy v soudním řízení, nevhodné chování soudních osob, Probační a
      mediační služba aj.
  - area: "Správa státního zastupitelství "
    desc: Správa státního zastupitelství, nevhodné chování a porušení etiky
  - area: Ochrana práv osob se zdravotním postižením
    desc: Přístupnost, rovnost před zákonem, ochrana před mučením a násilím,
      nezávislý způsob života a zapojení do společnosti a další
  - area: Dohled nad místy, kde se nacházejí osoby omezené na svobodě
    desc: Vězeňská zařízení, policejní cely, ochranná nebo ústavní výchova,
      zajištění cizinců, sledování vyhoštění, azylová zařízení, zařízení
      sociálních služeb, zdravotnická zařízení, zařízení sociálně-právní ochrany
      dětí a další
  - area: Ochranné léčení
  - area: "Sociální služby "
  - area: "Veřejné opatrovnictví "
  - area: "Sociální práce na obci "
  - area: Činnost Vězeňské služby ČR
  - area: "Školství "
    desc: Správa na úseku školství, akademická samospráva aj.
  - area: Konzulární služba, superlegalizace a ostatní působnost MZV
  - area: "Soudní rozhodování ve věcech cizinců "
---
