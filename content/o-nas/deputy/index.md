---
title: Zástupkyně veřejného ochránce práv
name: Mgr. Monika Šimůnková
pic: simunkova.jpg
order: 2
footerPic: /images/kontakt.jpg
quote: ""
bio: >
  Funkční období od 4. prosince 2019


  Narodila se 25. 12. 1972 v Praze.


  Vystudovala Právnickou fakultu Univerzity Karlovy v Praze. Patří k předním odborníkům na právní ochranu dětí.


  V rámci studia absolvovala roční stipendijní pobyt na univerzitě v německém Pasově. V roce 2002 úspěšně složila advokátní zkoušku a působila v řadě právnických kanceláří.


  V letech 2004 – 2010 pracovala jako právnička a zástupkyně ředitelky Nadace Naše dítě. Věnovala se zde řadě projektů na ochranu dětských práv, byla členkou představenstva mezinárodní organizace v oblasti dětských práv EURONET se sídlem v Bruselu. Je také zakladatelkou Linky právní pomoci Nadace Naše dítě, za níž obdržela společně s nadací v roce 2006 cenu Právník roku v kategorii rodinné právo.


  V roce 2011 byla jmenována zmocněnkyní vlády pro lidská práva. Tuto funkci vykonávala takřka tři roky a věnovala se zejména problematice sociálního vyloučení, ochraně dětí, seniorů, lidí s postižením a národnostním menšinám. Zaměřila se též na oblast školství, zajímala se o vězeňství a práva lidí v zařízeních, v nichž dochází k omezení svobody. Iniciovala českou verzi kampaně Rady Evropy „Jedno z pěti – Stop sexuálnímu zneužívání dětí“ a např. také vznik sekce pro děti na webových stránkách ombudsmana. Vedla několik delegací ČR při obhajobě zpráv o dodržování lidských práv a plnění závazků vyplývajících z mezinárodních úmluv např. před Výborem OSN pro práva dítěte, Radou OSN pro lidská práva, Radou Evropy aj.


  V roce 2014 získala podruhé cenu Právník roku, tentokrát v kategorii občanská a lidská práva.


  V letech 2016 – 2018 působila jako poradkyně ministrů školství mládeže a tělovýchovy pro oblasti společného vzdělávání a souvisejících témat. Cenné zahraniční zkušenosti k tomuto tématu získala na stáži v rámci programu americké vlády International Visitor Leadership Program v oblasti Podpory menšin ve vzdělávání.


  Lidskoprávním tématům se věnovala i jako právnička v Českém helsinském výboru.


  V současné době je členkou Výboru pro práva dítěte při Radě vlády pro lidská práva, pracovní skupiny k porodnictví při Radě vlády pro rovnost žen a mužů a zapojila se do aktivity na podporu přijetí zákona o odškodnění nezákonně sterilizovaných žen. V souvislosti s ochranou práv dětí v soudních řízeních a větší podporou rodiny se podílí na snahách o zlepšení podmínek rodinněprávního a opatrovnického soudnictví, a to i v souvislosti s postavením osob omezených ve svéprávnosti.


  Hovoří německy a anglicky. Své odborné znalosti a dovednosti si dále rozšířila mediačním výcvikem Řešení konfliktu technikou mediace u Asociace mediátorů.
areas:
  - area: Ochrana práv dětí a rodiny
    desc: Činnost orgánů OSPOD, ústavní výchova, dávky pěstounské péče
  - area: Práce a zaměstnanost
    desc: Kontrola orgánů inspekce práce, činnost úřadu práce
  - area: Cizinecké věci
    desc: Pobyt cizinců, azylové řízení a integrace azylantů, rozhodnutí o správním
      vyhoštění, rozhodnutí o zajištění, konzulární služba aj.
  - area: Zdravotnictví
    desc: Pojistné na zdravotní pojištění a činnost zdravotních pojišťoven, péče o
      zdraví
  - area: Samospráva
    desc: Dozor a kontrola státu nad územní samosprávou, její ochrana, územní členění
  - area: Školství
    desc: Správa na úseku školství, akademická samospráva aj.
  - area: Činnost Policie ČR
  - area: Činnost Vězeňské služby ČR
  - area: Právo na informace
  - area: Úřad pro ochranu osobních údajů
  - area: Veřejné opatrovnictví
  - area: Dohled nad místy, kde se nacházejí osoby omezené na svobodě
  - area: Ochrana práv osob se zdravotním postižením
  - area: "Další:"
    desc: sociální služby, právo sdružovací a shromažďovací, registrace církví,
      práva menšin, Národní bezpečnostní úřad, svoboda projevu, správa na úseku
      tisku, činnost RRTV, konzulární služba aj.
---
