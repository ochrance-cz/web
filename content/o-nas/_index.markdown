---
title: O Kanceláři veřejného ochránce práv a ochránce práv dětí
menuTitle: O nás
description: >-
  Ombudsman (oficiálně veřejný ochránce práv) chrání osoby před jednáním úřadů a
  dalších institucí, pokud je toto jednání v rozporu s právem, neodpovídá
  principům demokratického právního státu, nebo jsou úřady nečinné. Ombudsman
  také chrání lidi před diskriminací, provádí návštěvy zařízení, kde jsou lidé
  omezeni na svobodě, a snaží se bránit špatnému zacházení a rovněž monitoruje
  práva lidí s postižením.


  Dětský ombudsman (oficiálně ochránce práv dětí) se zaměřuje na případy, kdy může být na svých právech dotčeno dítě. V těchto případech chrání před jednáním úřadů a dalších institucí, pokud je toto jednání v rozporu s právem, neodpovídá principům demokratického právního státu, nebo jsou úřady nečinné. Také plní úkoly, které v oblasti ochrany práv dítěte vyplývají z Úmluvy o právech dítěte a z dalších mezinárodních smluv.
footerPic: /images/kontakt.jpg
links:
  - link: historie
    text: Historie úřadu ombudsmana a dětského ombudsmana
  - link: predpisy
    text: Právní předpisy
---
Ombudsmana a dětského ombudsmana volí Poslanecká sněmovna ČR z návrhů prezidenta, Senátu a České konference rektorů. Funkční období je šestileté. Ombudsmana ani dětského ombudsmana nelze odvolat. Ombudsman a dětský ombudsman mají jednoho zástupce, kterého rovněž volí Poslanecká sněmovna ČR.
Ombudsman může zástupci svěřit část své působnosti.
