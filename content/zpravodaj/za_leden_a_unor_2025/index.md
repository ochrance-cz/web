---
title: za leden a únor 2025
month: 3
year: 2025
file: https://www.ochrance.cz/zpravodaj/za_leden_a_unor_2025/zpravodaj_leden_a_unor_2025.pdf
sections:
  - title: Úvodní slovo
    articles:
      - title: Milé čtenářky, milí čtenáři,
        body: >-
          <p>vítejte u dalšího zpravodaje. Tentokrát v&nbsp;něm najdete několik
          případů, kterými jsme se zabývali v&nbsp;lednu a v&nbsp;únoru. Dočtete
          se také o dětském ombudsmanovi a národní lidskoprávní instituci.
          Prezident podepsal zákon, který obě novinky zřizuje od 1. července
          letošního roku.&nbsp;</p>

          <p>Přejeme příjemné čtení a pokud možno bezbolestný přechod na letní čas.&nbsp;</p>

          <p>Tým Kanceláře veřejného ochránce práv</p>
  - title: Pomohli jsme napravit chybu úřadu
    articles:
      - title: "Přiměli jsme krajský úřad, aby lépe posuzoval zásahy zdravotníků do
          práva rodiče a hospitalizovaného dítěte na rodinný život "
        id: 15643/2022/VOP
        eso: https://eso.ochrance.cz/Nalezene/Edit/13544
        body: >-
          <blockquote>

          <p>Pokud nemocnice neumožní, aby rodič mohl navštívit své dítě, které přijímá k hospitalizaci, a důstojně se s&nbsp;ním rozloučil, zasáhne tím do práva na rodinný život i přesto, že mu návštěvy později umožní. Tento zásah nemůže být oprávněný, pokud kontaktu rodiče s dítětem nebrání zdravotní stav dítěte, návštěvní pravidla nemocnice ani mimořádná protiepidemická opatření.</p></blockquote>

          <p>Matka si stěžovala u krajského úřadu na to, že se nemohla důstojně rozloučit se svou osmiletou dcerou, kterou čekal týdenní pobyt v&nbsp;nemocnici. Dceru ten den ani nemohla navštívit. Stalo se tak během pandemie covid-19 a v&nbsp;situaci, kdy nemocniční elektronické systémy úspěšně napadli hackeři.&nbsp;</p>

          <p>Situace neopravňovala zdravotníky k tomu, aby matce neumožnili navštívit a důstojně se rozloučit s dcerou. Měli vědět, že opatření během pandemie covid-19 sice zakazovalo návštěvy, ale s&nbsp;výjimkou pro děti. Nemocnice také mohla šířit informace o pravidlech návštěv jinak, než nefunkčním elektronickým systémem. Krajský úřad uznal, že došlo k&nbsp;neoprávněnému a neospravedlnitelnému zásahu do práva na rodinný život a příště bude postupovat podle našich závěrů.&nbsp;</p>
      - title: "Pomohli jsme stěžovatelce získat doplatek českého rodičovského příspěvku
          "
        id: 7048/2024/VOP
        eso: https://eso.ochrance.cz/Nalezene/Edit/13610
        body: >-
          <blockquote>

          <p>Pokud úřad práce vyplácí rodičovský příspěvek namísto státu, který je k&nbsp;jeho vyplácení primárně příslušný, pošle žádost o dávku primárně příslušnému státu a požádá ho o vrácení vyplaceného příspěvku. Neoprávněně vyplacený příspěvek nevymáhá po příjemci dávky.&nbsp;</p></blockquote>

          <p>Stěžovatelka pobírala český rodičovský příspěvek. Úřad práce zjistil, že její manžel (otec dítěte) pracoval část roku 2021 v Rakousku. Stěžovatelka v té době nepracovala. Rodičovský příspěvek za toto období tak mělo vyplácet Rakousko. Úřad práce proto od stěžovatelky chtěl vrátit přeplatek ve výši 68 400 Kč, který stěžovatelka zaplatila. Současně ji poučil, aby si požádala o dávku v Rakousku.</p>

          <p>Úřad práce nám dal za pravdu. Stěžovatelka nemusela podávat novou žádost o rodičovský příspěvek v Rakousku, protože výměna žádostí mezi státy probíhá automaticky. A stěžovatelce také vrátil rodičovský příspěvek, protože jí nevznikl nárok na rakouskou dávku.&nbsp;</p>
      - title: "Upozornili jsme stavební úřad, že musí přísněji dohlížet na využívání
          odpadů při terénních úpravách "
        id: 4317/2023/VOP
        eso: https://eso.ochrance.cz/Nalezene/Edit/13422
        body: >-
          <blockquote>

          <p>Výrobek z&nbsp;mobilního zařízení na zpracování odpadu nepřestává být odpadem, pokud je vyroben v&nbsp;rozporu se souhlasem krajského úřadu a provozním řádem zařízení.</p>

          <p>Zákonným využitím odpadů může být i jeho použití k&nbsp;zasypávání. Musí jít o konečné nakládání s&nbsp;odpadem, který se například stane součástí povrchu terénu (§&nbsp;

          <a href="https://www.zakonyprolidi.cz/cs/2020-541#p34">34</a> odst. 1 a 2 zákona o odpadech).&nbsp;</p></blockquote>

          <p>V&nbsp;případu šlo o nepovolené terénní úpravy zrekultivované skládky, ze které se měl stát golfový areál. Stavebník tvrdil, že navezl na místo výrobek vzniklý v&nbsp;mobilním zařízení v rámci stavebních a demoličních prací jinde. Městský soud v&nbsp;Praze ale rozhodl, že nešlo o výrobek, ale stále o odpad (rozsudky z 9. 10. 2023 č. j. 

          <a href="https://vyhledavac.nssoud.cz/DokumentOriginal/Html/716773">17 A 16/2023-42</a> a z 24. 1. 2024, č. j. 

          <a href="https://vyhledavac.nssoud.cz/DokumentOriginal/Html/718907">14 A 113/2023-42</a>).&nbsp;</p>

          <p>Stavební úřad tyto terénní úpravy dlouho neřešil. Dodatečně je nepovolil ani nenařídil jejich odstranění. Situací se naopak zabývala inspekce ochrany životního prostředí. Ta dosáhla toho, že stavebník doložil hodnocení rizika využití odpadů na daném místě. Stavebnímu úřadu jsme poradili, jak má postupovat. Provozovatel nově může k&nbsp;zasypávání využít jenom odpad v&nbsp;zařízení k&nbsp;využití odpadu odsouhlaseném stavebním úřadem. Tyto terénní úpravy vyžadují závazné stanovisko úřadu odpadového hospodaření. V&nbsp;něm může úřad stanovit podmínky, které zajistí ochranu zdraví a životního prostředí a dodržení 

          <a href="https://www.zakonyprolidi.cz/cs/2020-541#p3-2">hierarchie odpadového hospodářství</a>.</p>
  - title: Radili jsme v diskriminačních věcech
    articles:
      - title: "Lidem po změně pohlaví jsme ulehčili cestu k novému vysokoškolskému
          diplomu "
        id: 8895/2023/S
        eso: https://eso.ochrance.cz/Nalezene/Edit/11556
        body: >-
          <p>Často nám psali lidé, kteří prošli změnou pohlaví. Řešili problémy
          spojené s&nbsp;tím, že jejich vysokoškolský diplom neměl aktuální
          údaje. Podstatně jim to ztěžovalo například pozici při jednání s
          možnými zaměstnavateli.</p>

          <p>Několik let jsme prosazovali, aby v&nbsp;této situaci vysoké školy vydávaly nové diplomy se správnými údaji. Teď se to podařilo změnou zákona o vysokých školách. Díky nám navíc lidé po změně pohlaví nemusí za vydání nového diplomu vysoké škole platit.</p>
  - title: Navštěvujeme zařízení
    articles:
      - title: "Už od roku 2006 jsme národním preventivním mechanismem "
        body: >-
          <p>Chráníme lidi před špatným zacházením. Proto navštěvujeme zařízení,
          kde jsou lidé omezení na svobodě nebo závislí na poskytované péči.
          Jedná se například o věznice, dětské domovy nebo domovy pro seniory.
          Od roku 2018 rovněž sledujeme, jak Česká republika naplňuje práva lidí
          s postižením podle Úmluvy OSN o právech osob se zdravotním postižením.
          Proto navštěvujeme také zařízení, kde jsou lidé se zdravotním
          postižením.</p>

          <p>V lednu 2025 jsme navštívili neregistrované zařízení sociálních služeb Českobudějovický spolek spokojeného stáří, Psychiatrickou nemocnici v&nbsp;Dobřanech, Vazební věznici Olomouc a dětský domov ve Velkých Heralticích.&nbsp;</p>

          <p>V&nbsp;únoru 2025 jsme uskutečnili dvě návštěvy. A to dětského domova v&nbsp;Mladé Boleslavi a Psychiatrické nemocnice Havlíčkův Brod. V únoru jsme také sledovali správní vyhoštění cizince ze Zařízení pro zajištění cizinců Bělá Jezová do Kišiněva (Moldavsko).</p>
      - title: "Pomohli jsme zajistit odbornou péči chlapcům ve Výchovném ústavu Husův
          domov "
        id: 16/2024/NZ
        eso: https://eso.ochrance.cz/Nalezene/Edit/13576
        body: >-
          <p>V&nbsp;květnu 2024 jsme podruhé navštívili Výchovný ústav Husův
          domov. Zařízení se věnuje mimo jiné péči o chlapce experimentující
          s&nbsp;návykovými látkami nebo drogově závislé, ale nepracoval v něm
          žádný adiktolog, který by zajišťoval potřebnou odbornou péči. Po první
          návštěvě v&nbsp;roce 2019 nám ředitel přislíbil, že adiktologa
          zajistí. Situace se naopak zhoršila, protože v&nbsp;zařízení při druhé
          návštěvě nepracoval ani žádný psycholog. To může špatně působit jak na
          chlapce (například zvýšeným výskytem sebepoškozování), tak na personál
          zařízení (chybějící odborné vedení).&nbsp;</p>

          <p>Obrátili jsme se na Ministerstvo školství, aby zařízení podpořilo při hledání adiktologa a psychologa. Ministerstvo nás ujistilo, že o personální posílení zařízení bude usilovat. Ředitel zařízení nám pak sdělil, že se jim podařilo shodou šťastných okolností zajistit psychologa a také spolupracujícího adiktologa. Kvalita péče o chlapce v zařízení by se díky tomu měla zlepšit.</p>
  - title: Informujeme o důležitých událostech
    articles:
      - title: Připravujeme se na dětského ombudsmana a vznik národní lidskoprávní
          instituce
        body: >-
          <p>Prezident svým podpisem v březnu stvrdil novelu zákona o veřejném
          ochránci práv a tím i vznik dětského ombudsmana. Jeho úkolem bude
          prosazovat dětská práva v&nbsp;jednotlivých případech
          i&nbsp;na&nbsp;systémové úrovni. Do zvolení prvního dětského
          ombudsmana bude jeho povinnosti vykonávat zástupce ombudsmana Vít
          Alexander Schorm.&nbsp;</p>

          <p>Novela také rozšiřuje mandát ombudsmana o tzv. „národní lidskoprávní instituci“. Jejím hlavním cílem bude ochrana a prosazování lidských práv v České republice. Zaměří se především na systémové problémy v této oblasti i na předcházení porušování lidských práv.</p>

          <p>Připravujeme se na to, aby obě velké změny začaly od 1. července hladce fungovat.</p>
        release: https://www.ochrance.cz/aktualne/schvaleni_detskeho_ombudsmana_uz_ceka_jen_cilova_paska_v_podobe_podpisu_prezidenta/
---
