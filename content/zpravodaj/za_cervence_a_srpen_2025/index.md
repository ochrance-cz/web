---
title: "za červenec a srpen 2025 "
month: 9
year: 2025
file: https://www.ochrance.cz/zpravodaj/za_cervenec_a_srpen_2025/zpravodaj_cervenec_a_srpen_2025.pdf
sections:
  - title: Úvodní slovo
    articles:
      - title: Milé čtenářky, milí čtenáři,
        body: >-
          <p>odstartoval nový školní rok a s&nbsp;ním i třetí měsíc působení
          dětského ombudsmana pod stejnou střechou s&nbsp;veřejným ochráncem
          práv. S&nbsp;tím přichází i nové podněty. Jedním z&nbsp;nich je případ
          rodičů, kteří se neshodli na výběru školy pro své děti. Ve zpravodaji
          se také dočtete o nudlárně, která svým zápachem obtěžovala nedaleko
          žijící obyvatele. Mimo to jsme posoudili věkovou diskriminaci při
          přijímacím řízení, přiměli jsme krajský úřad řešit nezpevněný chodník,
          ze kterého odpadávala zemina na blízký dům, a pomohli jsme ženě získat
          odškodnění za nezákonnou sterilizaci. Kromě toho jsme ve výzkumu
          zjišťovali, jak se v&nbsp;Česku skutečně žije lidem s&nbsp;postižením.
          A je to toho více – nechte se Zpravodajem provést po rozmanitých
          případech prázdninových měsíců.</p>

          <p>Tým Kanceláře veřejného ochránce práv a ochránce práv dětí</p>
  - title: Pomohli jsme napravit chybu úřadu
    articles:
      - title: "Přispěli jsme ke zrušení nezákonného povolení obtěžující továrny "
        id: 1389/2023/VOP
        eso: https://eso.ochrance.cz/Nalezene/Edit/12692
        body: >-
          <blockquote>

          <p>Stavebník nejedná v dobré víře, pokud postaví stavbu v rozporu s povolením a teprve poté požádá o povolení změny stavby před dokončením. Úřad v takovém případě nemůže zamítnout odvolání opomenutých účastníků s odkazem na dobrou víru stavebníka.</p></blockquote>

          <p>Dívce vadil zápach z&nbsp;blízké továrny na výrobu instantních těstovin. Obtěžoval celou její rodinu i další lidi z&nbsp;okolí. Když si na továrnu stěžovali u krajského úřadu, řekl jim, že stavebník jednal v&nbsp;dobré víře. Továrna tedy může fungovat, i když byla povolená v&nbsp;rozporu se zákonem.&nbsp;</p>

          <p>S&nbsp;postupem krajského úřadu jsme nesouhlasili a náš názor jsme sdělili nadřízenému Ministerstvu pro místní rozvoj. To nám dalo za pravdu a nezákonné rozhodnutí úřadu zrušilo. Stavební úřad zahájil řízení o odstranění stavby a s&nbsp;lidmi žijícími v&nbsp;blízkosti továrny jedná jako s 

          <strong>účastníky řízení</strong>.&nbsp;</p>
      - title: "Poučili jsme krajský úřad, jak posuzovat neshody rodičů při výběru školy
          "
        id: 388/2025/VOP
        eso: https://eso.ochrance.cz/Nalezene/Edit/13790
        body: >-
          <blockquote>

          <p>I. Pokud ředitel školy vyhoví žádosti o přijetí dítěte do školy podané pouze jedním z rodičů a z odvolání druhého rodiče se dozví, že rodiče nejsou ve shodě, pozbývá nejpozději tímto okamžikem dobrou víru (

          <a href="https://www.e-sbirka.cz/sb/2012/89#par_876-odst_3">§ 876 odst. 3 občanského zákoníku</a>).</p>

          <p>II. Takové odvolání je podané nesprávně zastoupeným účastníkem řízení a hrozí, že jej ředitel školy jako nepřípustné zamítne. Předtím by ale ředitel měl účastníka o této vadě vyrozumět, vyzvat ho k nápravě (doložení souhlasu druhého rodiče nebo nahrazení jeho souhlasu soudem), stanovit mu k tomu přiměřenou lhůtu a poučit ho o následcích nesplnění výzvy.</p>

          <p>III. Pokud se dítě v zastoupení jedním z rodičů vzdalo práva na odvolání, ředitel školy nevěděl o neshodách rodičů a následně dítě v zastoupení druhého rodiče podalo odvolání, takové odvolání se jako nepřípustné zamítne (

          <a href="https://www.e-sbirka.cz/sb/2004/500#par_81-odst_2">§ 81 odst. 2</a> a&nbsp;

          <a href="https://www.e-sbirka.cz/sb/2004/500#par_92-odst_1">§ 92 odst. 1 správního řádu</a>).</p></blockquote>

          <p>Matka se i s&nbsp;dětmi přestěhovala 250 km od původního bydliště. Své potomky přihlásila do nové mateřské a základní školy. Ředitelé škol rozhodli o jejich přijetí. Když se o tom dozvěděl otec dětí, odvolal se. Krajský úřad ale jeho odvolání zamítl.&nbsp;</p>

          <p>Postup úřadu jsme vyhodnotili jako nesprávný. Pokud ředitelé o sporech rodičů nevěděli, mohli o přijetí rozhodnout na základě žádosti matky. Když ale otec včas podal odvolání, neshody rodičů vyšly najevo. Ředitelé měli proto požadovat doložení souhlasu matky nebo jeho nahrazení soudním rozhodnutím.&nbsp;</p>

          <p>Když se dítě vzdá práva na odvolání, nemůže ho&nbsp;později podat. Takové odvolání je potřeba zamítnout jako nepřípustné. Krajský úřad přislíbil, že naše doporučení zohlední ve své budoucí praxi.&nbsp;</p>
      - title: "Nové byty ano, ale podle pravidel hry a ne na úkor zeleně. Poradili jsme
          úřadům, jak mají posuzovat dostavbu bytového souboru "
        id: 2834/2023/VOP
        eso: https://eso.ochrance.cz/Nalezene/Edit/13358
        body: >-
          <blockquote>

          <p>Smyslem stanovení koeficientů přípustného využití území je regulace obytné zástavby v návaznosti na sledované parametry (např. minimální podíl zeleně, maximální podlažní plocha). Pro účely ověření splnění koeficientu přípustné míry využití území nelze zahrnout tentýž pozemek postupně do výpočtu různých (etap) záměrů.</p></blockquote>

          <p>Developer se v Praze pustil do&nbsp;rozsáhlé výstavby bytů. Zjistili jsme, že při jejím posuzování úřady nepostupovaly příliš důsledně.&nbsp;</p>

          <p>Projednaly stavební záměr, i když chybělo posouzení vlivů na životní prostředí, které by jej zhodnotilo jako celek. Také tolerovaly, aby developer používal nesprávné podklady pro výpočet koeficientu zeleně. V&nbsp;důsledku toho pak mohla být na její úkor navýšena obytná plocha bytové zástavby.</p>

          <p>Na náš popud se úřady chystají být při posuzování dalších etap výstavby komplexu důslednější.&nbsp;</p>
      - title: Zastali jsme se ženy, která byla nezákonně sterilizována a roky čekala na
          spravedlnost
        id: 1386/2025/VOP/MKZ
        eso: https://eso.ochrance.cz/nalezene/edit/13892
        body: >-
          <blockquote>

          <p>Ministerstvo zdravotnictví musí o nároku na odškodnění protiprávní sterilizace rozhodnout nejdéle do 60 dnů ode dne podání žádosti. Pokud správní soud zruší zamítavé rozhodnutí ministerstva i ministra, a vrátí jim věc zpět, je ministerstvo povinno rozhodnout do 60 dnů ode dne jejího obdržení.</p></blockquote>

          <p>Žena od roku 2022 opakovaně žádala Ministerstvo zdravotnictví o odškodnění za protiprávní sterilizaci. 

          <a href="https://eso.ochrance.cz/Nalezene/Edit/13618">Ministerstvo její žádosti zamítalo</a>. Prý neprokázala, že jí byla sterilizace provedena v&nbsp;rozporu s&nbsp;právem.&nbsp;</p>

          <p>Ministerstvu jsme opakovaně vytýkali, že mnohonásobně překročilo lhůtu na vyřízení. Žádosti navíc zamítlo v&nbsp;rozporu s&nbsp;dochovanou částí zdravotnické dokumentace.&nbsp;</p>

          <p>Podpořili jsme ženu právními argumenty a doporučili jí, aby se obrátila na soud. Ten ministerstvu vrátil věc k dalšímu řízení. Až poté ministerstvo žadatelce přiznalo odškodnění 300 tisíc Kč. Nebyla totiž dostatečně poučena o důsledcích sterilizace. Žena se tak po dlouhých třech letech od podání žádosti dočkala zadostiučinění.&nbsp;</p>
      - title: "Upozornili jsme úřad práce, že příjemci příspěvku na bydlení nemusí vždy
          rozepisovat náklady do předepsaného formuláře "
        id: 4936/2024/VOP
        eso: https://eso.ochrance.cz/nalezene/edit/13614
        body: >-
          <blockquote>

          <p>Příjemce příspěvku na bydlení musí úřadu práce dvakrát ročně doložit výši příjmů a uhrazených nákladů na bydlení v předchozím kalendářním čtvrtletí. Na rozdíl od žádosti o dávku však zákon nevyžaduje, aby tak učinil na předepsaném formuláři.</p></blockquote>

          <p>Samoživitelka doložila úřadu práce výpisy z bankovního účtu. Prokazovala jimi platby nákladů na bydlení za předchozí kalendářní čtvrtletí. Platby se shodovaly s výší sjednaných úhrad podle nájemní smlouvy. Úřadu práce však výpisy nestačily a vyzval samoživitelku, aby uhrazené náklady vypsala do předepsaného formuláře. Až poté, co to udělala, pokračoval ve výplatě dávky.</p>

          <p>Upozornili jsme úřad práce, že jeho požadavek byl nadbytečný. Ten s námi však nesouhlasil. Za pravdu nám dalo až Ministerstvo práce a sociálních věcí. Úřad práce poučilo, že má předepsaný formulář žádat jen tehdy, je-li to nezbytné.</p>
      - title: "Dosáhli jsme toho, na co léta tahanic nestačila: Obec musí opravit
          chodník zatěžující statiku soukromého domu "
        id: ""
        body: >-
          <p>Obec si při stavbě chodníku nelámala hlavu s&nbsp;opěrnou zdí a
          místo ní jen dosypala svah. Zemina se tak sesouvá k plotu soukromého
          domu a neúměrně zatěžuje jeho statiku. Kromě toho prý obec nevyčistila
          zeminou zasypanou drenážní fólii u plotu nemovitosti. Roky uběhly a
          závady zůstaly nevyřešené.</p>

          <p>Majitelka nemovitosti se obrátila na krajský úřad. Ten ale omylem posuzoval jiné námitky.

          <strong>&nbsp;</strong>Po našem zásahu však nařídil stavebnímu úřadu na místě zkontrolovat, jestli je fólie čistá a případ dořešit.&nbsp;</p>

          <p>Zjistili jsme také, který ze dvou stavebních úřadů se má zabývat chybějící opěrnou zdí a vyzvali jsme ho k řešení. Výsledek? Stavební úřad rozhodl o odstranění stavby.&nbsp;</p>
      - title: Přiměli jsme ČSSZ k tomu, aby upravila postupy při vyřizování podání,
          které sama vyhodnotí jako opožděné námitky
        body: >-
          <blockquote>

          <p>Podání se posuzuje podle svého skutečného obsahu a bez ohledu na to, jak je označeno.</p></blockquote>

          <p>V&nbsp;rozporu s jejich skutečným obsahem přistupovala Česká správa sociálního zabezpečení (ČSSZ) k&nbsp;některým podáním jako k námitkám proti rozhodnutí o důchodu. Stačilo jí k&nbsp;tomu, když podatel označil podání jako námitku nebo odvolání.&nbsp;A protože je obdržela až po uplynutí lhůty k&nbsp;podání námitek, zamítla je pro opožděnost. Takto postupovala třeba v případě žádosti o změnu důchodu. Podobně vyhodnocovala podání, kterými podatel jen žádal o&nbsp;vysvětlení, radu, nebo třeba o&nbsp;prodloužení lhůty k&nbsp;vrácení splátky důchodu.&nbsp;</p>

          <p>Na tuto praxi jsme se zaměřili na základě poznatků z předchozí činnosti.&nbsp;Z&nbsp;vlastní iniciativy jsme prověřili namátkou vybraný vzorek 41 případů, ve kterém jsme odhalili 10 chyb. ČSSZ nejprve jakékoliv pochybení odmítala, postupně vyhověla všem opatřením k&nbsp;nápravě, které jsme navrhli. Proškolila pracovníky, jak posuzovat podání z&nbsp;hlediska obsahu. Nyní už&nbsp;v&nbsp;případě nejasností vyzývá podatele k&nbsp;odstranění nedostatků. Vyrozumívá je, pokud nezjistí důvod pro&nbsp;přezkoumání rozhodnutí mimo řízení o&nbsp;námitkách.</p>
      - title: "Zastali jsme se mladíka, který utíkal před domácím násilím "
        body: >-
          <p>Dospívající chlapec utekl od&nbsp;matky a&nbsp;otčíma
          k&nbsp;babičce, protože ho&nbsp;otčím bil. Oznámil to&nbsp;na OSPOD
          i&nbsp;policii. Pomoci se&nbsp;mu ale nedostalo. Přišel si&nbsp;tak
          pro radu za&nbsp;dětským ombudsmanem. Vysvětlili jsme mu, jak může
          ve&nbsp;své situaci postupovat, a&nbsp;obrátili jsme se&nbsp;i
          na&nbsp;OSPOD.</p>

          <p>Také jsme mu nabídli, že jeho podání postoupíme policii. To nevyužil, ale rozhodl se naše poučení využít k tomu, že na policii půjde znovu sám, ale nenechá se již odbýt.</p>
  - title: Pomohli jsme vyjasnit právní úpravu
    articles:
      - title: Občané jiných států Evropské unie se konečně mohou plnohodnotně účastnit
          voleb
        id: 20/2014/SZD
        eso: https://eso.ochrance.cz/Nalezene/Edit/13310
        body: >-
          <p>Od roku 2014 jsme usilovali o přiznání aktivního a pasivního
          volebního práva občanům jiných zemí EU v komunálních volbách a ve
          volbách do Evropského parlamentu.&nbsp;</p>

          <p>Opakovaně jsme psali ministrům vnitra a uplatňovali připomínky k návrhům zákonů. V roce 2019 se podařilo dosáhnout změny právní úpravy. Díky ní již mohli tito občané v uvedených volbách volit a také být voleni, avšak pouze jako nestraníci.</p>

          <p>Nadále se nemohli stát členy politických stran a hnutí v České republice, což podle nás představovalo diskriminaci. V listopadu 2024 nám dal za pravdu Soudní dvůr Evropské unie. Ministerstvo vnitra pak v červenci 2025 přijalo novelu zákona o sdružování v politických stranách, na základě které se členy politických stran a hnutí mohou stát také občané jiných států EU.</p>
      - title: Apelovali jsme na ministra životního prostředí, aby respektoval
          rozhodnutí soudu
        id: 2419/2024/VOP
        eso: https://eso.ochrance.cz/Nalezene/Edit/13970
        body: >-
          <blockquote>

          <p>Správní orgán se může odchýlit od právního názoru soudu jen tehdy, pokud se podstatně změnily okolnosti věci. Bude tomu tak zejména v případě nově zjištěných skutečností nebo v případě změny právní úpravy. Důvody, které správní orgán vedly k odchylnému postupu, musí popsat v odůvodnění svého rozhodnutí.</p></blockquote>

          <p>Společnost chtěla stavět, k tomu ale potřebovala vyjmout pozemek ze zemědělského půdního fondu. Kvůli sporům se věc dostala k soudu. Ten rozhodl, aby ministr životního prostředí znovu posoudil, zda je, či není vyjmutí možné. Ministr záležitost přehodnotil z hlediska právního úkonu, neposoudil ji však věcně. Bez vážného důvodu se tak odchýlil od rozhodnutí soudu a projednávání věci se tím protáhlo. S našimi výtkami ministr nesouhlasil.&nbsp;</p>

          <p>I když ministerstvo věc nakonec znovu projednalo, apelovali jsme na ministra, aby podobnou situaci v budoucnu nedopustil.</p>
  - title: Radili jsme v diskriminačních věcech
    articles:
      - title: Zastali jsme se člověka s Downovým syndromem, kterého pojišťovna odmítla
          pojistit
        id: 3984/2023/VOP
        eso: https://eso.ochrance.cz/nalezene/edit/13956
        body: >-
          <blockquote>

          <p>Odmítnutím pojistit člověka kvůli Downovu syndromu se pojišťovna dopouští přímé diskriminace z důvodu zdravotního postižení.</p></blockquote>

          <p>Stěžovatelka chtěla připojistit svého syna s Downovým syndromem. Když si pojišťovna postižení dítěte uvědomila, pojištění odmítla. Argumentovala zvýšeným zdravotním rizikem.</p>

          <p>Zákon pojišťovnám umožňuje na základě posouzení zdravotního stavu přiměřeně navýšit pojistné nebo upravit pojistné plnění. Pojišťovna ale nemůže z důvodu zdravotního stavu pojištěnce automaticky odmítnout uzavřít pojistnou smlouvu. Takový postup je přímou diskriminací.</p>

          <p>Vyzvali jsme pojišťovnu, aby syna stěžovatelky pojistila, případně se stěžovatelkou jednala o vhodném nastavení pojištění.</p>
      - title: Posoudili jsme věkovou diskriminaci při přijímání do zaměstnání
        id: 4983/2024/VOP
        eso: https://eso.ochrance.cz/nalezene/edit/14060
        body: >-
          <blockquote>

          <p>Pokud zaměstnavatel odmítne uchazeče o zaměstnání z důvodu jeho vyššího věku, jedná se o přímou diskriminaci.</p></blockquote>

          <p>Šestapadesátiletá žena s 25letou praxí se zúčastnila výběrového řízení. Posléze dostala e-mailem reakci, že byla kvalitní kandidátkou. Řízení však bylo zrušeno a společnost nyní hledá spíše juniorního kolegu.&nbsp;</p>

          <p>Požádali jsme zaměstnavatele o vysvětlení. Věk zájemkyně prý nehrál roli, ale nepodala přesvědčivý výkon. A protože nikoho vhodného nenašel, vypsal nový inzerát.</p>

          <p>Tyto informace však odporují e-mailu zaslanému uchazečce. Podezření na věkovou diskriminaci tedy trvá. Před soudem by e-mail spolu s tvrzením uchazečky stačily k přesunu důkazního břemene na zaměstnavatele, který by musel důvody svého postupu doložit.</p>
  - title: Navštěvujeme zařízení
    articles:
      - title: Už od roku 2006 jsme národním preventivním mechanismem
        body: >-
          <p>Už od roku 2006 jsme národním preventivním mechanismem – chráníme
          lidi před špatným zacházením. Proto navštěvujeme zařízení, kde jsou
          lidé omezení na svobodě nebo závislí na poskytované péči. Jedná se
          například o věznice, dětské domovy nebo domovy pro seniory. Od roku
          2018 rovněž sledujeme, jak Česká republika naplňuje práva lidí s
          postižením podle Úmluvy OSN o právech osob se zdravotním postižením.
          Proto navštěvujeme také zařízení, kde jsou lidé se zdravotním
          postižením.</p>

          <p>V&nbsp;červenci 2025 jsme provedli systematickou návštěvu policejních cel v&nbsp;ulici Bartolomějská a na Malé Straně v&nbsp;Praze. Sledovali jsme průběh trestu vyhoštění z&nbsp;Vazební věznice Praha Ruzyně na Letiště Václava Havla.</p>

          <p>V&nbsp;srpnu 2025 jsme uskutečnili systematickou návštěvu policejních cel v&nbsp;Mnichově Hradišti, Domova pro osoby se zdravotním postižením „Nováček“ v&nbsp;Plzni, Zařízení pro děti vyžadující okamžitou pomoc (ZDVOP) ve Dvoře Králové nad Labem a neregistrovaných zařízení sociálních služeb Spolek seniorů HVĚZDIČKA z.s. v&nbsp;Šardicích.</p>
  - title: Zkoumali jsme
    articles:
      - title: Zjišťovali jsme, jak Česko naplňuje práva lidí s postižením
        body: >-
          <p>V 

          <a href="https://www.ochrance.cz/dokument/jak_cesko_plni_sve_povinnosti_z_umluvy_o_pravech_osob_se_zdravotnim_postizenim/">novém výzkumu </a>jsme se zaměřili na to, jak stát naplňuje některé sliby dané přijetím Úmluvy o právech osob se zdravotním postižením. Ověřovali jsme, jak vypadá skutečný život lidí s postižením. A také to, jaké dopady na ně má chování státu. Zjistili jsme, že (podle lidskoprávních ukazatelů) stát plní své povinnosti jen z 38 %.</p>

          <p>Ve výzkumu jsme se zaměřili na čtyři oblasti: zákaz diskriminace, rovnost před zákonem, nezávislý způsob života a práci a zaměstnání. Nejlépe je na tom oblast antidiskriminace (49 %), nejhůře oblast rovnosti před zákonem (28 %).</p>

          <p>Výsledky výzkumu jsou výzvou k diskuzi s odpovědnými státními institucemi. Zároveň slouží jako podklad, z něhož budeme vycházet při komunikaci s Výborem OSN pro práva osob se zdravotním postižením v Ženevě. Z výzkumné zprávy mohou rovněž čerpat organizace hájící práva a zájmy lidí s postižením a akademický sektor.</p>
---
