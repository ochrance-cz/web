---
title: 3/2022
month: 3
year: 2022
file: https://www.ochrance.cz/zpravodaj/3_2022/zpravodaj-ombudsmana-3-2022.pdf
sections:
  - title: Veřejná správa
    articles:
      - body: >
          <p>Stěžovatelka nesouhlasila s&nbsp;výsledkem kontroly dodržování
          pracovněprávních předpisů - pravidel bezpečnosti a ochrany zdraví při
          práci (BOZP) příslušným dozorovým orgánem v&nbsp;podniku D., ve kterém
          byla dlouhodobě zaměstnána na pozici skladnice. Své přesvědčení o
          porušování pracovněprávních předpisů dovozovala z&nbsp;toho, že měla
          být v&nbsp;rámci svého zaměstnání v&nbsp;podniku nucena zvedat těžká
          břemena (některá až o váze 80 kg), vyústěním čehož se podle ní stala
          její&nbsp;pracovní neschopnost a následně i&nbsp;přiznání invalidního
          důchodu.</p>


          <p>S&nbsp;možnostmi, které se nabízí v rámci řešení pracovněprávních sporů, týkajících se eventuálního odškodnění (do kterých ochránci nepřísluší zasahovat), byla stěžovatelka seznámena samostatným dopisem veřejného ochránce práv (dále také &bdquo;ochránce&ldquo;). Na základě doporučení ochránce pak stěžovatelka ještě uplatnila svoji stížnost proti výsledkům provedené kontroly dozorového orgánu k&nbsp;nadřízenému inspektorovi, který ji po prošetření zamítl jako nedůvodnou. Stěžovatelka ochránce požádala, aby postupy úřadů prověřil.</p>


          <p>Poté co tak ochránce učinil, nezbylo mu než konstatovat, že úřady postupovaly v daném případě s&nbsp;potřebnou mírou pečlivosti i objektivity, a jejich závěrům není co vytknout. Stěžovatelka v&nbsp;rámci svého požadavku na provedení dozoru nad dodržováním pracovněprávních předpisů v&nbsp;podniku D. uvedla, že v&nbsp;rámci výkonu její pracovní činnosti na pozici skladnice, při provádění manipulace s&nbsp;ocelovými láhvemi technických plynů došlo k&nbsp;překročení průměrného hygienického limitu pro celosměnovou kumulativní hmotnost ručně manipulovaných břemen v&nbsp;průměrné osmihodinové směně ženou, který činí 6&nbsp;500 kg. Ochránce se ztotožnil s&nbsp;tím, že klíčové je rozlišení mezi pojmy manipulace a zvedání, přičemž při ruční manipulaci s&nbsp;ocelovými láhvemi, která se prováděla z&nbsp;bezpečnostních důvodů pro oddělení některých láhví (kyslík, acetylen), se neprovádělo zvedání těchto láhví, ale provádělo se koulení těchto láhví na stojato po zemi do vzdálenosti několika metrů (mezi koulením láhví na stojato a zvedáním láhví je z&nbsp;hlediska hmotnostní manipulace zásadní rozdíl). Ochránci nebyly k&nbsp;dispozici takové indicie, které by mu umožňovaly výsledek šetření úřadů zpochybnit.</p>
        title: "Ochrana přírody, EIA, báňská správa: Manipulace s ocelovými lahvemi na
          pozici skladnice "
        id: 6855/2021/VOP
        eso: https://eso.ochrance.cz/Nalezene/Edit/10614
      - body: >
          <p>Na ochránce se obrátil stěžovatel podnětem, ve&nbsp;kterém si
          stěžoval na&nbsp;postup stavebního úřadu v&nbsp;řízení
          o&nbsp;dodatečném povolení stavby na&nbsp;území městské památkové
          zóny. Stavebník po&nbsp;provedené demolici původního domu zahájil
          stavbu bez potřebného stavebního povolení a&nbsp;bez závazného
          stanoviska orgánu státní památkové péče. Stavební úřad projednával
          stavbu v&nbsp;řízení o&nbsp;odstranění stavby, respektive
          v&nbsp;řízení o&nbsp;dodatečném povolení stavby.</p>


          <p>Ve zprávě o&nbsp;šetření ochránce uvedl, že&nbsp;stavební úřad v&nbsp;daném případě nepostupoval vždy v&nbsp;souladu se stavebním zákonem a&nbsp;správním řádem, což vedlo k&nbsp;tomu, že&nbsp;jím vydaná rozhodnutí krajský úřad pro&nbsp;zjištěné vady opakovaně zrušil.</p>


          <p>Dobu, po&nbsp;kterou se stavební úřad věcí zabýval (stavební úřad vede řízení o&nbsp;dodatečném povolení stavby již sedm let), ochránce shledal jako nepřiměřenou, což není v&nbsp;souladu se zásadou rychlosti správního řízení.</p>


          <p>Ve zprávě o&nbsp;šetření dále ochránce poukázal na&nbsp;to, že&nbsp;stavební úřad vychází v&nbsp;současné fázi řízení o&nbsp;dodatečném povolení stavby ze&nbsp;závazného stanoviska orgánu státní památkové péče, které kvalifikuje provedení stavby z&nbsp;hlediska zájmů státní památkové péče jako přípustné.</p>


          <p>Ochránce stavební úřad upozornil na&nbsp;to, že&nbsp;toto závazné stanovisko je v&nbsp;rozporu se závazným stanoviskem nadřízeného dotčeného orgánu krajského úřadu, jenž záměr označil jako nepřípustný a&nbsp;za&nbsp;účelem kompromisního řešení navrhl požadavky na&nbsp;změnu stavby, při&nbsp;jejichž splnění by bylo možné stavbu z&nbsp;hlediska zájmů státní památkové péče akceptovat.</p>


          <p>Vzhledem k&nbsp;tomu, že&nbsp;stavební úřad neprovedl žádná opatření k&nbsp;nápravě a&nbsp;trval na&nbsp;tom, že&nbsp;v&nbsp;řízení o&nbsp;dodatečném povolení stavby postupoval správně, vydal ochránce závěrečné stanovisko. Součástí tohoto stanoviska byl návrh opatření k&nbsp;nápravě.</p>


          <p><strong>Stavebnímu úřadu ochránce navrhl, aby:</strong></p>


          <ol>
          	<li>ve lhůtě 15 dnů ode&nbsp;dne doručení závěrečného stanoviska požádal krajský úřad jako nadřízený dotčený orgán státní památkové péče o&nbsp;vyjádření, které závazné stanovisko orgánu státní památkové péče je platné a&nbsp;závazné pro&nbsp;řízení o&nbsp;dodatečném povolení stavby,</li>
          	<li>ve lhůtě 30 dnů ode&nbsp;dne doručení vyjádření nadřízeného dotčeného orgánu státní památkové péče (krajského úřadu) rozhodl v&nbsp;řízení o&nbsp;dodatečném povolení stavby.</li>
          </ol>


          <p>V&nbsp;závěrečném stanovisku ochránce uvedl, že&nbsp;jako zásadní pro&nbsp;další postup v&nbsp;řízení o&nbsp;dodatečném povolení stavby pokládá vyjasnění nesouladu závazných stanovisek orgánu státní památkové péče. Poukázal na&nbsp;to, že&nbsp;stavební úřad má ve&nbsp;spise dvě rozdílná závazná stanoviska dotčeného orgánu na&nbsp;úseku státní památkové péče ke&nbsp;zcela&nbsp;totožnému předmětu řízení. Podle ochránce šlo o&nbsp;zcela jasný rozpor mezi dvěma závaznými stanovisky orgánu státní památkové péče k&nbsp;témuž stavebnímu záměru, a&nbsp;to za&nbsp;situace, kdy nedošlo k&nbsp;žádné změně stavu věci, záměru, územních podmínek, podmínek regulačního plánu, územního plánu ani podmínek městské památkové zóny.</p>


          <p>V&nbsp;závěrečném stanovisku proto ochránce konstatoval, že&nbsp;tento nesoulad mezi dvěma závaznými stanovisky orgánu státní památkové péče s&nbsp;rozdílným posouzením totožného skutkového stavu (stavebního záměru) má přímý vliv na&nbsp;správní řízení vedené stavebním úřadem, které zatěžuje právní vadou.</p>


          <p>Ochránce stavební úřad požádal, aby sdělil, zda provedl navržená opatření k&nbsp;nápravě.</p>


          <p>Prvnímu z&nbsp;navržených opatření k&nbsp;nápravě stavební úřad vyhověl tím, že&nbsp;písemně požádal krajský úřad o&nbsp;vyjádření, které závazné stanovisko orgánu státní památkové péče je platné a&nbsp;závazné pro&nbsp;řízení o&nbsp;dodatečném povolení stavby.</p>


          <p>Následně se ochránce dozvěděl, že&nbsp;stavební úřad vydal rozhodnutí o&nbsp;dodatečném povolení stavby, aniž by vyčkal informace z&nbsp;krajského úřadu, které ze&nbsp;dvou závazných stanovisek orgánu státní památkové péče je platné a&nbsp;závazné pro&nbsp;řízení o&nbsp;dodatečném povolení stavby, proto se ochránce rozhodl postupovat podle &sect;&nbsp;20 odst. 2 písm. a) zákona o&nbsp;veřejném ochránci práv a&nbsp;informoval nadřízený krajský úřad, že&nbsp;stavební úřad jím navržené opatření k&nbsp;nápravě v&nbsp;plném rozsahu nesplnil.</p>
        title: "Památková péče: Černá stavba v památkové zóně "
        id: 2910/2021/VOP
        eso: https://eso.ochrance.cz/Nalezene/Edit/10066
      - body: >
          <p>Ochránce šetřil případ obtěžování hlukem z&nbsp;venkovní diskotéky.
          Na rušení nočního klidu si opakovaně stěžovali lidé ve třech okolních
          vesnicích. Pořadatel přitom má k&nbsp;dispozici vnitřní prostory, ve
          kterých diskotéky probíhají v&nbsp;zimě. Obec, na jejímž území
          k&nbsp;pořádání hudební produkce docházelo, opakovaně žádala Policii
          ČR o součinnost za účelem zjištění totožnosti osob, které porušují
          právní předpisy obce &ndash; tržní řád a obecně závazné vyhlášky (o
          nočním klidu a o zabezpečení místních záležitostí veřejného pořádku
          při provozování hostinských činností).</p>


          <p>Ochránce zjistil, že úřad příslušný k&nbsp;projednávání přestupku rušení nočního klidu sice sankcionoval několik případů porušení práva, ale většinu oznámení odložil, aniž by řízení o přestupku zahájil a prováděl dokazování. Ochránce ve zprávě o šetření mimo jiné shrnul soudní judikaturu, o kterou se správní orgán může v&nbsp;budoucích případech opřít. Z&nbsp;ní jednoznačně vyplývá, že v&nbsp;případech rušení nočního klidu jsou zásadními důkazními prostředky výslechy osob, které byly rušeny, a výslechy zasahujících policistů. Není zapotřebí např. měření hluku. Dále ochránce uvedl, že žádosti obce směrem k&nbsp;policii, aby při pořádání venkovních diskoték (jsou předem avizované na programech provozovatele) prováděla zásahy i bez toho, že by čekala na jednotlivá oznámení občanů na rušení nočního klidu, je v&nbsp;pořádku a nejedná se o nepřípustné objednávání služeb policie. Obec potřebuje součinnost policie k&nbsp;tomu, aby zjistila totožnost osob, u nichž je dáno podezření na porušení práva. Bez toho není možné zahájit řízení vůči konkrétní osobě. Policie i orgán projednávající přestupky zprávu ochránce přijaly a policie přislíbila konat na avizované akce konkrétní bezpečností opatření.</p>
        title: "Přestupky proti veřejnému pořádku, občanskému soužití a majetku: Rušení
          nočního klidu"
        id: 5889/2021/VOP
      - body: >
          <p>Stěžovatel (francouzsky hovořící cizinec) se obrátil na ochránce
          (na základě jeho pověření se případem zabývala zástupkyně veřejného
          ochránce práv) se stížností, že jej měl fyzicky napadnout příslušník
          Vězeňské služby ČR (příslušník A.) ve Vazební věznici X (dále jako
          &bdquo;věznice&ldquo;). Celé události měl přihlížet další příslušník
          Vězeňské služby ČR (příslušník B.).</p>


          <p>Stěžovatel si proti postupu Vězeňské služby ČR podal stížnost prostřednictvím svého právního zástupce. Z&nbsp;podkladů, které si zástupkyně ochránce od věznice vyžádala, bylo zjištěno, že první podání vysvětlení k&nbsp;uvedené záležitosti bylo datováno až po dvou měsících od stěžovatelovy žádosti o prošetření. Poslední podání vysvětlení pak bylo datováno po více než 4 měsících od podání podnětu k&nbsp;prošetření události. Věznice navíc nebyla schopna identifikovat dalšího z&nbsp;příslušníků Vězeňské služby ČR (příslušníka C.), který události mohl přihlížet.</p>


          <p>Z&nbsp;podkladů, které si zástupkyně ochránce od věznice vyžádala (zejm. z&nbsp;kamerového záznamu, z&nbsp;výpovědí svědků, ani příslušníků Vězeňské služby ČR), nebylo možné napadení stěžovatele ze strany příslušníka Vězeňské služby ČR prokázat.</p>


          <p>Pochybení však zástupkyně ochránce shledala v&nbsp;postupu, jakým byla celá událost šetřena. Šetření bylo zahájeno pozdě (výpovědi svědků s&nbsp;několikaměsíčním zpožděním) a nebylo vedeno pečlivě (neschopnost věznice identifikovat příslušníka C.).</p>


          <p>Zástupkyně dále uvedla, že Vězeňská služba ČR se ani nezabývala otázkou, zda stěžovatel vznesl hájitelné tvrzení o&nbsp;špatném zacházení a&nbsp;zda nemělo být oznámení stěžovatele v&nbsp;určité fázi postoupeno k&nbsp;šetření Generální inspekci bezpečnostních sborů (dále také &bdquo;GIBS&ldquo;). Stát má totiž povinnost v&nbsp;některých případech stížností na špatné zacházení provést tzv. účinné vyšetřování (šetření, které povede k&nbsp;objasnění faktů a&nbsp;k&nbsp;určení a&nbsp;potrestání odpovědných osob, a které musí splňovat kumulativně následující požadavky. Musí&nbsp;být: a) nezávislé a&nbsp;nestranné, b) rychlé, c) podrobené kontrole veřejnosti a&nbsp;umožňující aktivní participaci poškozeného a&nbsp;d) důkladné a&nbsp;dostatečné). Pouze za&nbsp;splnění těchto kumulativních podmínek je možné označit vyšetřování za&nbsp;účinné a&nbsp;souladné se stěžovatelovými právy podle čl. 7 odst. 2 Listiny a&nbsp;čl. 3 Úmluvy.<a href="#_ftn1">[1]</a></p>


          <p>Zástupkyně řediteli věznice navrhovala, aby v&nbsp;případě, že vězeň vznese stížnost na napadení příslušníkem Vězeňské služby ČR, věznice zajistila posouzení z&nbsp;hlediska existence hájitelného tvrzení o špatném zacházení a podle výsledku věc postoupila GIBS, dále aby do budoucna věznice prováděla šetření stížností neodkladně a s&nbsp;větší pečlivostí a omluvila se stěžovateli, že postupem porušila základní právo na provedení účinného vyšetřování ze strany státu. Ředitel věznice však pochybení neuznal, ani nenapravil.</p>


          <p>Zástupkyně proto využila svého oprávnění a vyrozuměla Generální ředitelství Vězeňské služby ČR (dále jako &bdquo;GŘVS&ldquo;), jako nadřízený orgán. GŘVS se ztotožnilo s&nbsp;názorem věznice, když uvedlo, že napadení stěžovatele ze strany příslušníků Vězeňské služby ČR nebylo prokázáno. Neztotožnilo se však s&nbsp;délkou řízení, které bylo ze strany věznice provedeno. GŘVS uvedlo, že věznice měla zajistit dříve kamerové záznamy a bezprostředně po jejich vyhodnocení věc konzultovat s&nbsp;GIBS a případně měla být věc tomuto orgánu předána k&nbsp;dalšímu šetření. Z&nbsp;tohoto důvodu&nbsp; GŘVS provedlo opatření (problematika byla řešena s&nbsp;příslušníky Vězeňské služby ČR na celorepublikové úrovni a bude jí věnována pozornost v&nbsp;rámci provádění kontrolní činnosti ze strany GŘVS), aby se v&nbsp;budoucnu předešlo vzniku obdobných událostí. Opatření zástupkyně ochránce považovala za dostatečná a šetření ukončila.</p>


          <p>&nbsp;</p>


          <hr />

          <p><a href="#_ftnref1">[1]</a> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Srov. např. nález Ústavního soudu České republiky ze dne 10. listopadu 2020, sp. zn. IV. ÚS 1559/20, bod 30.</p>


          <p>&nbsp;</p>
        title: "Činnost Vězeňské služby ČR: Jednání příslušníků Vězeňské služby ČR "
        id: 220/2021/VOP
        eso: https://eso.ochrance.cz/Nalezene/Edit/9254
      - body: >
          <p>Odsouzený si stěžoval na uložení kázeňského trestu důtky za to, že
          dne 29. 1. 2021 jako výdejce večeří ve vězeňské kuchyni údajně hrubě
          verbálně napadal občanské zaměstnance věznice. V kázeňském řízení
          shledala zástupkyně ochránce celou řadu nedostatků, zejména
          nevyslechnutí přítomných svědků z řad odsouzených a zaměstnanců
          věznice, nezajištění dalších důkazů (kamerový záznam), nekonkrétní
          popis jednání stěžovatele, za něž byl uložen kázeňský trest,
          v&nbsp;rozhodnutí o uložení kázeňského trestu, absence vypořádání
          námitek stěžovatele v rozhodnutí o stížnosti. V závěrečném stanovisku
          zástupkyně ochránce navrhla zrušení kázeňského trestu, což ředitel
          věznice odmítl s tím, že kázeňský přestupek stěžovatele byl
          jednoznačně prokázán, a to i přes absenci výpovědi všech svědků.</p>


          <p>Zástupkyně ochránce využila svého oprávnění a informovala o uvedeném generálního ředitele Vězeňské služby ČR, který v&nbsp;reakci na to uvedl, že odbor výkonu vazby a trestu Generálního ředitelství Vězeňské služby České republiky konstatoval, že dané kázeňské řízení skutečně obsahuje vady. Řediteli dotčené věznice bylo doporučeno, aby znovu posoudil uvedené kázeňské řízení a rozhodl o dalším postupu. Kázeňský trest byl stěžovateli následně zrušen. Poznatky zjištěné posouzením uvedeného kázeňského řízení byly taktéž projednány odborem výkonu vazby a trestu v rámci celorepublikové porady vedoucích a zástupců vedoucích oddělení výkonu vazby, trestu a zabezpečovací detence, a to za účelem prevence vzniku obdobných zjištění.</p>
        title: "Vězeňství: Vady kázeňského řízení "
        id: 3882/2021/VOP
        eso: https://eso.ochrance.cz/Nalezene/Edit/9736
      - body: >
          <p>Na veřejného ochránce práv se obrátila matka, jenž byla ve výkonu
          trestu odnětí svobody. Nelíbilo se jí, že není v&nbsp;kontaktu (osobně
          ani telefonicky) se svými dvěma dětmi, které soud svěřil do pěstounské
          péče. Před odchodem dětí do pěstounské péče si přitom s&nbsp;nimi
          pravidelně telefonovala a děti na ni reagovaly dobře. Pěstouni ale
          tvrdili, že děti psychicky nezvládají jakoukoliv zmínku o matce.</p>


          <p>Zástupkyně veřejného ochránce práv při svém šetření zjistila, že přestože orgán sociálně-právní ochrany dětí (dále &bdquo;OSPOD&ldquo;) v&nbsp;mnoha ohledech postupoval správně, dopustil se dvou pochybení. Podstatou prvního z nich byla komunikace mezi jednotlivými subjekty. Pěstouni totiž matku odkazovali na jejich doprovázející organizaci a OSPOD, zatímco OSPOD matku odkazoval na pěstouny a doprovázející organizaci. OSPOD tehdy pochybil, když nereagoval na neschopnost matky, doprovázející organizace a pěstounů efektivně komunikovat za účelem dosažení dohody ohledně kontaktů. Upozornila OSPOD, že měl převzít roli koordinátora a subjektům s&nbsp;komunikací pomoci například prostřednictvím svolání společné schůzky.</p>


          <p>Přestože OSPOD správně sám kontakty podporoval, pěstouni i jejich organizace žádali pozdržení kontaktů s&nbsp;ohledem na potřebu půlroční adaptační doby dětí u pěstounů a také s&nbsp;ohledem na jejich reakce na jakékoliv zmínky o matce. Matka ale nesouhlasila s&nbsp;dočasným odložením kontaktů. Přestože adaptační dobu žádali pěstouni a doprovázející organizace, dopustil se OSPOD pochybení, jelikož neřešil fakt, že doprovázející organizace a pěstouni v podstatě jen matce sdělili, že adaptace bude, aniž by žádali její souhlas. Nastavení jakýchkoliv překážek v kontaktu dítěte s rodiči s odkazem na adaptaci dítěte v pěstounské rodině totiž nemá oporu v zákoně.</p>


          <p>OSPOD nejen že velice vstřícně přijal závěry šetření, nadto sám podnikl velmi aktivní kroky k&nbsp;nápravě těchto pochybení. Nenechal se zastavit ani negativním přístupem pěstounů. OSPOD začal vést pěstouny k&nbsp;řešení negativních reakcí dětí na zmínky o matce pomocí odborné psychologické pomoci. Zástupkyně jej totiž ve zprávě upozorňovala, že je třeba tyto reakce dětí řešit s&nbsp;odborníkem, který by měl pomoci zjistit jejich příčiny a nalézt řešení. Odbornou pomoc tehdy doporučovala i pro pěstouny.</p>


          <p>Pokud jde o efektivní komunikaci, OSPOD se navzdory překážkám, které pěstouni vytvářeli, snažil o společné setkání všech zainteresovaných subjektů. OSPOD požádal i věznici o zapojení matky do schůzky prostřednictvím online platformy za účasti sociální pracovnice věznice, která by mohla s&nbsp;matkou taktéž na přípravě ke kontaktům pracovat.</p>


          <p>OSPOD dále na doporučení nadřízeného orgánu, zapracoval plán kontaktů matky s&nbsp;dětmi do individuálního plánu ochrany dětí a je rozhodnutý, že v&nbsp;případě, že pěstouni nebudou jeho kroky a cíle naplňovat při dalším přehodnocení, podá k&nbsp;soudu podnět na úpravu styku matky s&nbsp;dětmi.&nbsp;</p>
        title: "Výkon sociálně-právní ochrany dítěte: Kontakt dítěte s rodičem ve výkonu
          trestu odnětí svobody "
        id: 6133/2021/VOP
        release: ""
        eso: https://eso.ochrance.cz/Nalezene/Edit/10524
      - body: >
          <ol>
          	<li><strong><strong>Úřad musí vždy v konkrétním případě přezkoumávat důvody, proč nemocnice odmítla umožnit přítomnost zákonného zástupce u dítěte. Úřad musí zjistit, zda tento zákaz sleduje legitimní cíl, a zda vnitřní řád nemocnice pobyt rodičů s dětmi omezuje pouze v rozumné míře. Paušální odkaz na nepříznivou epidemickou situaci bez dalšího neobstojí.</strong></strong></li>
          </ol>


          <p>Tříměsíční dcera stěžovatelky byla operována a poté hospitalizována na jednotce intenzivní a resuscitační péče. Nemocnice za ní matku pustila pouze jednou v den operace. S dcerou pak mohla být až po jejím přeložení na běžné oddělení, k němuž došlo týden po operaci. Svůj postup nemocnice odůvodnila epidemickou situací v&nbsp;souvislosti s COVID-19.</p>


          <p>Poté, co si matka neúspěšně stěžovala u vedení nemocnice a u pražského magistrátu, zahájila zástupkyně veřejného ochránce práv šetření. Zjistila, že magistrát se nevypořádal se všemi námitkami stěžovatelky &ndash; ty směřovaly zejména k tomu, že i přes závažnost epidemické situace měla nemocnice kontakt s dcerou umožnit, i kdyby jen v omezené míře. Stěžovatelka kromě jiného uváděla, že při přijetí k hospitalizaci s dcerou měla negativní test na COVID-19.</p>


          <p>V dané době kvůli celorepublikové epidemické situaci platil zákaz návštěv v lůžkových zdravotnických zařízeních, na návštěvy nezletilých pacientů se však nevztahoval. Rodič jakožto zákonný zástupce dítěte totiž není běžná návštěva a jeho přítomnost u hospitalizovaného dítěte se řídí jinými pravidly. Jsou-li naplněny zákonné předpoklady, mají nezletilí pacienti právo dokonce na nepřetržitou přítomnost svého rodiče. Toto právo sice neplatí absolutně a za jistých okolností může být omezeno, zejména na oddělení s výrazně ohroženými pacienty, i v takovém případě ale musí nemocnice umožnit alespoň krátký kontakt dítěte s rodiči. Obzvláště tehdy, jde-li o kojence a jeho matku.</p>


          <p>Protože magistrát nezjednal nápravu a setrvával na stále stejných obecných argumentech epidemickou situací (bez vazby na konkrétní okolnosti případu), informovala zástupkyně veřejného ochránce práv ministra zdravotnictví a veřejnost. Ministerstvo zdravotnictví v současnosti vytváří metodické stanovisko dobré praxe, v němž shrne základní pravidla pro pobyt rodičů v nemocnici s hospitalizovanými dětmi. Jeho vydání očekává ke konci roku 2022.</p>


          <p>&nbsp;</p>
        title: "Vyřizování stížnosti proti postupu poskytovatele zdravotních služeb:
          Kontakt rodiče s dítětem během jeho hospitalizace "
        id: 3045/2021/VOP
        eso: https://eso.ochrance.cz/Nalezene/Edit/10306
      - body: >
          <blockquote>

          <ol>
          	<li>Neschopnost zavázat si tkaničky u bot sama o sobě nestačí pro konstatování nezvládnutí základní životní potřeby oblékání a obouvání. Zdravotně postižená osoba může používat obuv na suchý zip nebo nazouvací obuv. Je-li schopna si ji obout, zvládá obouvání.</li>
          	<li>Přemisťování do vany a z ní je součástí životní potřeby mobility, nikoliv tělesné hygieny. Rovněž ke skutečnosti, že si osoba nenechala bezbariérově upravit koupelnu ve vlastní nemovitosti, nelze přihlížet (na úpravu koupelny lze poskytnout příspěvek na zvláštní pomůcku).</li>
          </ol>

          </blockquote>


          <p>Stěžovatel je ochrnutý od lopatek dolů, pohybuje se na invalidním vozíku. Byl mu přiznán příspěvek na péči ve stupni II. Za nezvládnuté životní potřeby mu byly uznány: mobilita, výkon fyziologické potřeby, péče o zdraví, osobní aktivity a péče o domácnost. Stěžovatel se domáhal uznání, že nezvládá i životní potřeby stravování, tělesná hygiena, oblékání a obouvání, s nimiž mu musí pomáhat jeho pečující osoba.</p>


          <p>K tomu, aby mohla být určitá životní potřeba uznána za nezvládanou, je třeba, aby ji osoba nezvládala z důvodu svého dlouhodobě nepříznivého zdravotního stavu. Přitom se přihlíží k zachovaným potenciálům a kompetencím fyzické osoby a k využívání běžně dostupných pomůcek, prostředků, předmětů denní potřeby nebo vybavení v domácnosti, veřejných prostor nebo zdravotnického prostředku (tzv. facilitátorů).</p>


          <p>Ve vztahu k&nbsp;potřebě stravování posudkový lékař okresní správy sociálního zabezpečení (dále &bdquo;OSSZ&ldquo;) do posudku o závislosti uvedl, že u stěžovatele nebylo odbornými lékaři zjištěno zdravotní postižení, které by mu bránilo zvládnout stravování. Mentálně je schopen vybrat si hotový nápoj a potraviny. Nemá těžkou poruchu obou horních končetin, zvládne dát jednoduchou stravu na talíř a nalít si nápoj. Je schopen se samostatně najíst a napít. Mentálně je schopen dodržovat dietní opaření. Příprava a nákup stravy (nakupování potravin, vaření) byly vyhodnoceny v rámci životní potřeby péče o domácnost, která byla uznána za nezvládanou. Výkon potřeby stravování má stěžovatel sice omezen, ale nelze prokázat, že by tuto potřebu nezvládal vůbec nebo byl při jejím zvládání omezen těžkým způsobem. V rámci bytu je mobilní na mechanickém invalidním vozíku, je schopen se přesunout k hotové stravě, je schopen stravu, hrnek a lžíci uchopit do rukou, rovněž zvládne si stravu naporcovat lžící. Nemá potíže v oblasti příjmu potravy a netrpí těžkou podvýživou. Nebyl proto důvod uznat tuto životní potřebu za nezvládnutou.</p>


          <p>Ve vztahu k&nbsp;potřebě oblékání a obouvání posudkový lékař uvedl, že u stěžovatele nebylo zjištěno zdravotní postižení, které by znemožňovalo zvládat oblékání a obouvání. Při hodnocení vzal do úvahy facilitátory, které stěžovatel může používat - nazouváky obuvi, navlékače ponožek, suché zipy na oblečení, volný oděv, nazouvací obuv atd. Stěžovatel je schopen úchopu, vybrat si oblečení přiměřené okolnostem, dokáže manipulovat s oblečením, rozezná rub a líc. Absolvoval rehabilitační pobyt, v jehož rámci proběhl nácvik schopnosti obléct se a obout, který byl úspěšný. Oblečení pak je možné v domácnosti umístit tak, aby na ně stěžovatel dosáhl z invalidního vozíku a mohl si ho vzít a obléci si ho. Zavazování tkaniček není posudkově relevantní z toho důvodu, že existuje obuv bez tkaniček (typicky na suchý zip nebo nazouvací), kterou stěžovatel může používat.</p>


          <p>Ve vztahu k&nbsp;životní potřebě tělesná hygiena posudkový lékař zopakoval, že u stěžovatele nebyla zjištěno zdravotní postižení, které by znemožňovalo provádět tělesnou hygienu. Nepřítomnost sprchového koutu v domácnosti není důvodem pro uznání neschopnosti vykonávat tuto potřebu (koupelnu je možné přestavět a uzpůsobit ji tak, aby byla bezbariérová; na tyto stavební práce je možné přiznat příspěvek na zvláštní pomůcku). Navíc je třeba brát v úvahu facilitátory - madla, protiskluzové pomůcky; hygienu je možné provádět rovněž postupným omýváním jednotlivých částí těla žínkou vsedě. Malou hygienu stěžovatel zvládá samostatně. Je schopen úchopu, v rámci bytu mobilní, je schopen využít sprchového koutu se sedátkem. Přesuny z vany a do vany jsou hodnoceny v mobilitě, jejíž nezvládání bylo stěžovateli uznáno.</p>


          <p>Ochránce v postupu OSSZ Břeclav při posuzování zdravotního stavu stěžovatele v řízení o zvýšení příspěvku na péči neshledal pochybení. Posudek o stupni závislosti je jednoznačný, úplný a přesvědčivý.</p>
        title: "Příspěvek na péči: Posuzování zvládání životních potřeb stravování,
          oblékání a obouvání a tělesné hygiena "
        id: 1441/2022/VOP
        eso: https://eso.ochrance.cz/Nalezene/Edit/10414
      - body: >
          <p>Stěžovatelka pracovala jako lesní dělnice, zaměstnavatel s&nbsp;ní
          však ukončil pracovní poměr. Dostavila se na úřad práce a chtěla
          požádat o podporu v&nbsp;nezaměstnanosti. Zaměstnankyně úřadu práce do
          kontaktního listu uchazeče o zaměstnání zapsala, že
          &bdquo;<em>uchazečka nežádá PvN,&ldquo;</em> aniž by zjistila její
          skutečný zájem o podporu v nezaměstnanosti. Stěžovatelka úřední
          zkratce nerozuměla a záznam podepsala. Co uvedená úřední zkratka
          znamenala, se dozvěděla až na další kontaktní schůzce. Teprve poté
          požádala o podporu v&nbsp;nezaměstnanosti. Stěžovatelce byla přiznána
          podpora v&nbsp;nezaměstnanosti až o více než měsíc později. Do té doby
          byla bez jakékoli finanční podpory ze strany státu, ačkoli na ni měla
          nárok. V&nbsp;reakci na zprávu zástupkyně veřejného ochránce práv úřad
          své pochybení uznal a přijal systémová opatření k&nbsp;nápravě.</p>
        title: "Zaměstnanost: Špatné poučení úřadem práce při podání žádosti o podporu v
          nezaměstnanosti"
        id: 4135/2021/VOP
        eso: https://eso.ochrance.cz/Nalezene/Edit/10386
  - title: Diskriminace
    articles:
      - body: >
          <p>Stěžovatel je občanem Ruské federace, dlouhodobě žije v&nbsp;České
          republice. Na ochránce se obrátil poté, co mu forexová (obchodování s
          cizími měnami) společnost, jíž je klientem, sdělila, že vzhledem
          k&nbsp;evropským sankcím vůči Rusku a z&nbsp;toho jí vyplývajícím
          povinnostem musela omezit účty všech klientů, kteří mají vztah
          k&nbsp;Rusku. Stěžovatel mohl i nadále uskutečňovat obchody, avšak
          pouze po telefonu prostřednictvím makléře a po schválení compliance
          oddělením.</p>


          <p>Ochránce se rozhodl přijatá opatření posuzovat z&nbsp;pohledu nepřímé diskriminace z&nbsp;důvodu národnosti, protože společnost přijala omezení nejen vůči občanům Ruska, ale vůči všem klientům, kteří mají jakýkoliv vztah s&nbsp;Ruskem. Vysvětlil stěžovateli, že podle antidiskriminačního zákona se o nepřímou diskriminaci se nejedná tehdy, kdy jsou tato opatření objektivně odůvodněna legitimním cílem a prostředky k jeho dosažení jsou přiměřené a nezbytné. Ochránce konstatoval, že dodržování povinností souvisejících s&nbsp;evropskými sankcemi a vyplývajícími ze zákona o praní špinavých peněz (zákon č. 253/2008 Sb., o některých opatřeních proti legalizaci výnosů z trestné činnosti a financování terorismu, dále také &bdquo;AML zákon&ldquo;) považuje za legitimní cíl. Co se týče přiměřenosti a nezbytnosti, považoval by za problematické, pokud by společnost zablokovala účty svých ruských klientů bez dalšího. Pokud však společnost umožňuje i nadále využívat jejích služeb, přestože méně praktickým způsobem, naznal, že přijaté prostředky jsou přiměřené. Pro společnost může být tento postup jediným možným způsobem, jak v současné situaci efektivně ověřovat jednotlivé transakce, a proto tato opatření považoval ochránce rovněž za nezbytná.</p>
        title: "Omezení finančních služeb osobám se vztahem k Rusku "
        id: 9117/2022/VOP
        eso: https://eso.ochrance.cz/Nalezene/Edit/10484
      - body: >
          <p>Na ochránce se obrátila stěžovatelka, která je občankou Íránu a
          v&nbsp;České republice pobývá jako žadatelka o mezinárodní ochranu.
          V&nbsp;několika bankách žádala o otevření platebního účtu,
          v&nbsp;žádném z&nbsp;nich ale nebyla úspěšná. Obrátila se proto na
          Českou národní banku (dále jen &bdquo;ČNB&ldquo;), která jí sdělila,
          že má jako osoba legálně pobývající v&nbsp;členském státu EU právo na
          zřízení alespoň jednoho základního účtu, zároveň však banky musí
          dodržovat povinnosti, které jim vyplývají ze zákona o praní špinavých
          peněz (zákon č. 253/2008 Sb., o některých opatřeních proti legalizaci
          výnosů z trestné činnosti a financování terorismu, dále také
          &bdquo;AML zákon&ldquo;). Nesdělila však svoje stanovisko
          k&nbsp;tomuto rozporu ani konkrétní informace k&nbsp;situaci
          stěžovatelky. Ochránce se proto rozhodl zahájit vůči ČNB šetření.
          Zajímal se o to, jak ČNB přistupuje k&nbsp;rozporu mezi právem na to
          mít alespoň jeden účet a k&nbsp;povinnostem vyplývajícím bankám
          z&nbsp;AML zákona, zejména zda mohou podle ČNB banky odmítat zákazníky
          na základě pouhé skutečnosti, že jsou občany státu, vůči kterému ČR
          uplatňuje mezinárodní sankce. Dotazoval se také na to, zda ČNB
          zjišťovala od jednotlivých bank důvody, pro které stěžovatelku
          odmítly.</p>


          <p>Ochránce zjistil, že ČNB pochybila ve třech oblastech. Zaprvé, když jako orgánu vykonávající dohled nad finančním trhem nebyla schopna poskytnout jednoznačné právní stanovisko k řešení rozporu mezi právem osob legálně pobývajících na území České republiky na to mít alespoň jeden základní účet a mezi povinnostmi vyplývajícími bankám z AML zákona. Zadruhé, když se nezabývala konkrétními důvody, pro které banky stěžovatelce odmítly zřídit platební účet a nemohla tak posoudit ani otázku možného diskriminačního jednání v případě, že by banky stěžovatelku odmítly nikoliv na základě konkrétního posouzení důvěryhodnosti její osoby, nýbrž pouze na základě její národnosti či státní příslušnosti. Poslední pochybení spočívalo v&nbsp;tom, že ČNB stěžovatelce nesdělila důvody, pro které správní řízení nezahájila a neposkytla jí žádnou konkrétní informaci k tomu, jakým způsobem skutečnosti uváděné v podáních prověřila, či z jakého důvodu se je rozhodla neprověřovat.</p>


          <p>Těsně před vydáním zprávy proběhla schůzka mezi zástupci Kanceláře veřejného ochránce práv a zástupci ČNB. Na této schůzce ČNB sdělila, že k dané problematice již zaujala konkrétní stanovisko, v návaznosti na nějž připravuje další kroky. Ochránce proto došel k&nbsp;závěru, že není účelné, abych vyžadoval přijetí dalších nápravných opatření.</p>


          <p>&nbsp;</p>
        title: Neotevření účtu žadatelce ze země, proti níž jsou uplatňovány sankce
        id: 364/2021/VOP
        eso: https://eso.ochrance.cz/Nalezene/Edit/10670
  - title: Doporučení
    articles:
      - body: >
          <p>Ochránce vydal <a
          href="https://www.ochrance.cz/uploads-import/ESO/40-22-BVT-doporu%C4%8Den%C3%AD%20-%20obce-final.pdf">doporučení
          </a>k postupu územních samospráv odmítajících ubytování romských
          ukrajinských uprchlíků na svých územích. Učinil tak na podkladě
          otevřených prohlášení některých obcí a krajů, které se na toto téma
          objevovaly ve veřejném prostoru. Doporučení upozorňuje na související
          právní úpravu v&nbsp;antidiskriminačním zákoně, který zakazuje
          diskriminaci v&nbsp;oblasti bydlení mj. z&nbsp;důvodu etnického
          původu. Ochránce současně dodává, že není úkolem samospráv situaci
          romských uprchlíků vyřešit. To je odpovědností státu, který má
          samosprávám poskytovat dostatečnou podporu.</p>


          <p>&nbsp;</p>


          <p>&nbsp;</p>
        title: "Doporučení územním samosprávám ohledně ubytování romských ukrajinských
          uprchlíků "
        id: 40/2022/DIS
        eso: https://eso.ochrance.cz/Nalezene/Edit/10526
---
