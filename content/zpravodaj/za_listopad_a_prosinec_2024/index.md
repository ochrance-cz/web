---
title: za listopad a prosinec 2024
month: 1
year: 2025
file: https://www.ochrance.cz/zpravodaj/za_listopad_a_prosinec_2024/zpravodaj_listopad_a_prosinec_2024.pdf
sections:
  - title: Úvodní slovo
    articles:
      - title: "Milé čtenářky, milí čtenáři, "
        body: <p>srdečně vás vítáme v&nbsp;roce 2025. Ombudsman letos slaví výročí <a
          href="https://youtu.be/JtTLKxb4zYY">25 let</a> služby lidem. Nezůstane
          ale jen u minulosti. Poslanecká sněmovna schválila návrh zákona, který
          zřídí <a href="https://deti.ochrance.cz/kdo/detskyombudsman/">dětského
          ombudsmana</a> a <a
          href="https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/">národní
          lidskoprávní instituci</a>. Na tyto velké změny se poctivě
          připravujeme.</p><p>Po minulosti a budoucnosti zbývá ještě přítomnost
          (přísně vzato spíš nedávná minulost). Ve zpravodaji tentokrát najdete
          výběr věcí, kterými jsme se zabývali v&nbsp;listopadu a
          prosinci.&nbsp;</p><p>Přejeme příjemné čtení a ten nejlepší možný
          rok.&nbsp;</p><p>Tým Kanceláře veřejného ochránce práv</p>
  - title: Pomohli jsme napravit chybu úřadu
    articles:
      - title: "Přiměli jsme úřad práce, aby řádně vyřídil žádost o příspěvek na bydlení
          "
        id: 1317/2023/VOP
        eso: https://eso.ochrance.cz/Nalezene/Edit/13454
        body: <blockquote><p>Úřad práce může přiznat příspěvek na bydlení zpětně pouze
          za 3 měsíce. Domáhá-li se žadatel přiznání dávky zpětně za delší
          období, nesmí úřad práce jeho žádost zamítnout jen proto, že ji
          nepodal včas. Musí se vždy zabývat obdobím, za které žadatel ještě
          může dávku získat (§&nbsp;<a
          href="https://www.e-sbirka.cz/sb/1995/117#par_54-odst_2">54 odst.
          2</a> zákona č. 117/1995 Sb.).</p></blockquote><p>Matka čtyř dětí
          v&nbsp;dubnu 2023 požádala o příspěvek na bydlení. Dávku požadovala
          zpětně od října&nbsp;2022. Úřad práce jí dávku nepřiznal. Uvedl, že o
          ni nepožádala v&nbsp;zákonné tříměsíční lhůtě.</p><p>Úřadu práce jsme
          vytkli, že při vyřízení žádosti zcela pominul období od ledna 2023, za
          které paní žádala o dávku včas. Úřad práce chybu neuznal. Za pravdu
          nám dalo až Ministerstvo práce a sociálních věcí. Na jeho pokyn úřad
          práce žádost matky řádně vyřídil.</p>
      - title: "Žena se dočkala odškodnění za nezákonnou sterilizaci po dlouhých 16
          měsících "
        id: 699/2024/VOP/MKZ
        eso: https://eso.ochrance.cz/Nalezene/Edit/13440
        body: <blockquote><p>Ministerstvo zdravotnictví musí o nároku na&nbsp;odškodnění
          protiprávní sterilizace&nbsp;&nbsp;rozhodnout nejdéle do 60 dnů ode
          dne podání žádosti (§ 5 odst. 3 zákona č. 297/2021 Sb.).Tato lhůta
          neběží po&nbsp;dobu nejvýše 15 dnů, kdy ministerstvo čeká na vyžádanou
          zdravotnickou dokumentaci (§ 7 odst. 2 zákona č. 297/2021 Sb.), nebo
          po dobu přerušení řízení k&nbsp;doplnění
          žádosti.&nbsp;&nbsp;</p></blockquote><p>Stěžovatelka požádala
          ministerstvo v&nbsp;dubnu 2023 o odškodnění za protiprávní sterilizaci
          provedenou v&nbsp;roce 1999. Do února 2024 neobdržela přes urgence
          žádnou odpověď, proto nás požádala o pomoc.</p><p>Ministerstvu jsme
          vytkli porušení zákona. Několikanásobně překročilo zákonný limit 60
          dní k&nbsp;vyřízení žádosti, aniž by si od stěžovatelky vyžádalo
          doplnění žádosti nebo zajišťovalo odborné posouzení zdravotnické
          dokumentace. Ministerstvo vzápětí žádosti vyhovělo. Vyhodnotilo, že u
          stěžovatelky nebyly splněny zákonné podmínky pro provedení
          sterilizace. Proto jí přiznalo jednorázové odškodnění ve výši 300 000
          Kč. Stěžovatelka se tak po dlouhých 16 měsících dočkala od státu
          uznání odpovědnosti za jeho pochybení v&nbsp;minulosti.</p>
      - title: "Oběti trestného činu nechtěl stát vyplatit nic, díky nám dostala 50 000
          Kč "
        eso: https://eso.ochrance.cz/Nalezene/Edit/12654
        id: 4171/2023/VOP
        body: <blockquote><p>Pokud Ministerstvu spravedlnosti v&nbsp;řízení o žádosti o
          peněžité pomoci oběti trestného činu nestačí informace z trestního
          spisu, musí doplnit dokazování. Ministerstvo zejména posoudí důsledky
          trestného činu na zdraví oběti a to, jak dlouho měla kvůli utrpěnému
          zranění ztížený obvyklý způsob života (§&nbsp;<a
          href="https://www.e-sbirka.cz/sb/2013/45#par_24-odst_1">24 odst. 1</a>
          písm. a) nebo b) zákona č. 45/2013 Sb.).</p></blockquote><p>Pachatelka
          bodla stěžovatele do zad nožem, což si vyžádalo převoz do nemocnice a
          okamžitou operaci. Soud ji odsoudil pro zvlášť závažný zločin těžkého
          ublížení na zdraví a poslal ji do vězení. Jako oběť trestného činu
          požádal stěžovatel Ministerstvo spravedlnosti o peněžitou pomoc. To
          jeho žádost zamítlo. Dovodilo ze znaleckého posudku zpracovaného
          v&nbsp;trestním řízení, že mu nebyla způsobena těžká újma na zdraví
          ani mu nebylo ublíženo na zdraví.</p><p>Ministerstvo špatně zohlednilo
          dobu, po kterou měl stěžovatel kvůli trestnému činu ztížený způsob
          života. Proto jsme mu doporučili, aby žádost znovu posoudilo.
          Ministerstvo poté doplnilo dokazování, novým rozhodnutím stěžovateli
          plně vyhovělo a přiznalo mu peněžitou pomoc 50&nbsp;000 Kč.</p>
      - title: "Národní sportovní agentura bude psát dotační podmínky jednoznačněji a
          konkrétněji a bude je vykládat stejně pro všechny "
        id: 998/2023/VOP
        eso: https://eso.ochrance.cz/Nalezene/Edit/13042
        body: <blockquote><p>I. Dotační podmínky musí být jednoznačné a dostatečně
          podrobné, aby nedocházelo k jejich různému výkladu. Jejich nejasnost
          nemůže jít k&nbsp;tíži žadatele.</p><p>II. V odůvodnění rozhodnutí o
          nepřiznání dotace poskytovatel dostatečně vysvětlí, proč konkrétní
          žadatel o dotaci nesplňuje dotační podmínky, a výslovně uvede a
          zhodnotí podklady, ze kterých
          vycházel.&nbsp;</p></blockquote><p>Stěžovatel nezískal dotaci,
          přestože se domníval, že splnil dotační podmínky. Upozorňoval, že jiní
          žadatelé v obdobném postavení jako on dotaci
          získali.&nbsp;</p><p>Národní sportovní agentuře jsme vytkli, že
          nevykládala dotační podmínky u všech žadatelů stejně. Pokud by to
          udělala, stěžovatel by dotaci získal. Stěžovatel se navíc
          z&nbsp;rozhodnutí agentury nedozvěděl, proč podle ní dotační podmínku
          nesplnil. Agentura po našem šetření přislíbila, že bude dbát na to,
          aby její rozhodnutí byla správná a úplná a dotační podmínky
          jednoznačné a vykládané stejně pro všechny žadatele.&nbsp;</p>
  - title: Pomohli jsme vyjasnit právní úpravu
    articles:
      - title: "Rodičům pracujícím v Německu jsme pomohli získat příspěvek, na který
          měli nárok "
        id: 6876/2023/VOP
        eso: https://eso.ochrance.cz/Nalezene/Edit/12764
        body: <blockquote><p>Bydliště rodiny v České republice zakládá právo na doplatek
          rodičovského příspěvku, pokud jsou dávky vyplácené státem, ve kterém
          lidé pracují, nižší než podle českých
          předpisů.</p></blockquote><p>Stěžovatelka žije s manželem
          v&nbsp;Česku. Oba pracují v&nbsp;Německu. Po vyčerpání rodičovského
          příspěvku z&nbsp;Německa (Elterngeld) stěžovatelka požádala o český.
          Úřad práce jí rodičovský příspěvek nepřiznal s tím, že ho má vyplácet
          pouze Německo, protože tam pracují oba rodiče.&nbsp;</p><p>Úřad práce
          díky našemu šetření tento názor přehodnotil a uznal, že stěžovatelka
          splňuje podmínky pro přiznání českého rodičovského příspěvku, protože
          bydlí s rodinou v&nbsp;Česku. Vyplatil jí příspěvek v&nbsp;celkové
          výši 144 000 Kč.&nbsp;</p><p>V&nbsp;podobném případu jsme paní, která
          pracovala pro portugalského zaměstnavatele jenom na dálku
          z&nbsp;českého domova, zajistili výplatu českého rodičovského
          příspěvku ve výši 278&nbsp;250 Kč (sp. zn.&nbsp;<a
          href="https://eso.ochrance.cz/Nalezene/Edit/13286">5120/2024/VOP</a>).</p>
  - title: Radili jsme v diskriminačních věcech
    articles:
      - title: Pomohli jsme muži, kterému znemožnili rybolov kvůli jeho národnosti
        id: 4404/2024/VOP
        eso: https://eso.ochrance.cz/Nalezene/Edit/13436
        body: <blockquote><p>Odmítnutí poskytnout službu nabízenou veřejnosti člověku
          kvůli jménu, které naznačuje jinou než českou národnost, představuje
          přímou diskriminaci z důvodu národnosti v oblasti přístupu ke službám
          (§ 1 odst. 1 písm. j) a § 2 odst. 3 antidiskriminačního
          zákona).</p></blockquote><p>Provozovatel rybníka neumožnil rybolov
          českému občanovi poté, co zjistil, že je ukrajinské národnosti.
          Důvodem byly špatné zkušenosti mimo jiné i s některými ukrajinskými
          rybáři, kteří porušovali pravidla rybolovu.</p><p>Provozovateli jsme
          vysvětlili, že špatné zkušenosti s některými rybáři nemohou
          ospravedlnit odmítnutí člověka, který se sám nijak neprovinil
          pravidlům. Úvaha, že všechny osoby určitého jména, přízvuku či
          národnosti budou porušovat pravidla rybolovu, představuje předsudek,
          proti kterým se snaží právo na rovné zacházení bojovat. Provozovatel
          po naší výzvě případ znovu prověřil a uznal, že neměl muže odmítnout.
          Omluvil se mu a nabídl mu možnost rybolovu.</p>
      - title: "Technické obory na českých vysokých školách mohou studovat i Rusové a
          Bělorusové "
        id: 14540/2022/VOP
        eso: https://eso.ochrance.cz/Nalezene/Edit/13450
        body: <blockquote><p>Ze zákazu poskytování technické pomoci „v“ nebo „pro
          použití v“ Rusku a Bělorusku, obsaženého v&nbsp;mezinárodních sankcích
          vůči těmto státům, nevyplývá, že by české vysoké školy nemohly
          v&nbsp;technických oborech vzdělávat žádné Rusy a Bělorusy. Zákaz se
          uplatní tehdy, když má vysoká škola přinejmenším důvodné podezření, že
          informace nabyté v&nbsp;kritickém studijním programu student použije
          v&nbsp;Rusku či Bělorusku. Státní příslušnost sama o sobě přitom
          nemůže být jediným důvodem pro takové
          podezření.</p></blockquote><p>Ruští a běloruští státní příslušníci
          byli znevýhodněni v&nbsp;přístupu ke studiu v technických oborech na
          některých vysokých školách. Ty to odůvodňovaly mezinárodními sankcemi,
          které zakazují poskytování tzv. technické pomoci, která může za
          určitých okolností spočívat i v&nbsp;poskytnutí vysokoškolského
          vzdělání.</p><p>Podle nás Finanční analytický úřad (FAÚ), který
          dohlíží na provádění sankcí, sankce nesprávně vykládal, a proto
          nezasáhl proti chybnému postupu vysokých škol. Sankce nezakazují
          vzdělávání všech Rusů a Bělorusů jen na základě jejich státní
          příslušnosti. FAÚ s&nbsp;námi souhlasil, informoval vysoké školy a
          přijal opatření, aby se podobná situace již neopakovala.&nbsp;</p>
      - title: "Lidé na spektru autismu mohou získat řidičský průkaz "
        id: 42999/2024/S
        eso: https://eso.ochrance.cz/Nalezene/Edit/13308
        body: <blockquote><p>Člověk může získat řidičské oprávnění, pokud splní podmínku
          zdravotní způsobilosti. Výčet nemocí, vad a stavů, které zdravotní
          způsobilost k&nbsp;řízení zcela vylučují nebo podmiňují, obsahuje
          vyhláška (<a
          href="https://www.zakonyprolidi.cz/cs/2004-277#f2566745">příloha č.
          3</a> k vyhlášce č. 277/2004 Sb.). Řidičské oprávnění umožňuje lidem
          s&nbsp;postižením žít život na&nbsp;rovnoprávném základě
          s&nbsp;ostatními lidmi ve společnosti. Stát je povinen zajistit, aby
          lidé s&nbsp;postižením měli stejná práva vyplývající ze&nbsp;zákona
          bez jakékoli diskriminace.&nbsp;</p></blockquote><p>Lidé na spektru
          autismu neměli dosud možnost získat řidičský průkaz. Ministerstvo
          zdravotnictví navrhlo, aby mohli po individuálním posouzení zdravotní
          způsobilosti řídit lidé s Aspergerovým syndromem.&nbsp;</p><p>Návrh
          změny jsme uvítali, ale měli jsme několik zásadních připomínek. Ty
          vycházely&nbsp;z naší monitorovací činnosti (od členů <a
          href="https://www.ochrance.cz/pusobnost/monitorovani-prav-osob-se-zdravotnim-postizenim/">poradního
          orgánu ombudsmana</a> a ze spolupráce se sítí evropských
          monitorovacích orgánů&nbsp;<a href="https://ennhri.org/">ENNHRI</a>).
          Umožnit požádat o řidičské oprávnění pouze části lidí na spektru
          autismu jsme považovali za problematické.</p><ul><li>Lidé na spektru
          autismu netvoří homogenní skupinu. Podle odborníků dostatečné
          intelektové schopnosti k&nbsp;řízení motorových vozidel mohou mít
          nejen lidé s&nbsp;Aspergerovým syndromem, ale například i&nbsp;lidé
          s&nbsp;Atypickým autismem. </li><li>V mnoha evropských státech, které
          mají&nbsp;srovnatelná pravidla silničního provozu, není autismus sám
          o&nbsp;sobě důvodem bránícím získat řidičské oprávnění. Řidičem se
          může stát člověk, který prokáže, že&nbsp;postižení výrazně nesnižuje
          jeho schopnost řídit.</li></ul><p>Ministerstvo proto svůj návrh
          upravilo. O řidičské oprávnění nyní mohou požádat všichni lidé na
          spektru autismu bez poruchy intelektu.</p>
  - title: Navštěvujeme zařízení
    articles:
      - title: "Už od roku 2006 jsme národním preventivním mechanismem "
        body: <p>Chráníme lidi před špatným zacházením. Proto navštěvujeme zařízení, kde
          jsou lidé omezení na svobodě nebo závislí na poskytované péči. Jedná
          se například o věznice, dětské domovy nebo domovy pro seniory. Od roku
          2018 rovněž sledujeme, jak Česká republika naplňuje práva lidí s
          postižením podle Úmluvy OSN o právech osob se zdravotním postižením.
          Proto navštěvujeme také zařízení, kde jsou lidé se zdravotním
          postižením.</p><p>V listopadu 2024 jsme navštívili policejní cely
          v&nbsp;Chomutově a Ústí nad Labem, Dětský domov Liptál a
          Psychiatrickou nemocnici Brno.</p>
      - title: "Pomohli jsme zlepšit dostupnost zdravotní péče pro odsouzené ženy ve
          Velkých Přílepech "
        id: 18/2024/NZ
        eso: https://eso.ochrance.cz/Nalezene/Edit/13152
        body: <p>Ve věznici nepůsobili žádní lékaři ani zdravotní sestry. Léky na akutní
          onemocnění tak někdy odsouzené obdržely až 12. den od chvíle, kdy se u
          nich projevily symptomy. Věznice také musela odsouzené eskortovat ke
          každé návštěvě lékaře do Vazební věznice Praha Ruzyně, a to za
          podmínek, které zhoršovaly strádání nemocných.</p><p>Ředitel věznice
          po naší návštěvě zajistil nápravu. Ve&nbsp;věznici bude zatím jednou
          týdně zdravotní sestra. Od dubna 2025 budou nově poskytovat zdravotní
          služby v&nbsp;českých věznicích Zdravotnická zařízení Ministerstva
          spravedlnosti. Ředitel věznice od této změny (více lékařů) očekává, že
          by lékař mohl být ve Velkých Přílepech alespoň jednou týdně.</p>
  - title: Mezinárodní spolupráce
    articles:
      - body: <p>V&nbsp;prosinci jsme navštívili <strong>norského ombudsmana pro
          rovnost</strong>, který je národním orgánem pro rovné zacházení a
          nediskriminaci a zároveň sleduje, jak Norsko naplňuje práva lidí
          s&nbsp;postižením podle Úmluvy o právech osob se zdravotním
          postižením. Navzájem jsme sdíleli naše zkušenosti, výzkumy a dobrou
          praxi. Zaměřili jsme se zejména na právo na nezávislý způsob života a
          zapojení do společnosti, metodu monitorování práv lidí
          s&nbsp;postižením a rovné zacházení s&nbsp;lidmi
          s&nbsp;postižením.</p><p>Více ve <a
          href="https://www.facebook.com/groups/319938625441179/permalink/1796738337761193/">facebookovém
          příspěvku</a>.</p><p>Setkali jsme se také se zástupkyněmi
          <strong>zastřešující organizace pro lidi s&nbsp;postižením</strong>
          (FFO). S&nbsp;nimi jsme probírali možnosti zapojení lidí
          s&nbsp;postižením, jak do monitorování naplňování závazků
          z&nbsp;Úmluvy, tak do vytváření státních politik, které se jich
          týkají.</p><p>Více ve <a href="
          https://www.facebook.com/groups/319938625441179/permalink/1797493747685652/">facebookovém
          příspěvku</a>.</p><p>Poslední navštívenou organizací byla
          <strong>ULOBA</strong>, která se zabývá nezávislým životem lidí
          s&nbsp;postižením a je průkopníkem uživatelsky řízené osobní asistence
          v&nbsp;Norsku. Probírali jsme deinstitucionalizaci (v&nbsp;Norsku již
          proběhla) a systém poskytování osobní asistence.</p><p>Více ve <a
          href="https://www.facebook.com/groups/319938625441179/permalink/1798071770961183/">facebookovém
          příspěvku</a>.</p><figure class="image image-style-align-left"><img
          src="https://www.ochrance.cz/zpravodaj/za_listopad_a_prosinec_2024/norsko_zpravodaj_foto.jpg"
          alt="norsko_zpravodaj_foto.jpg"><figcaption>Na skupinové fotce jsou
          zachyceni zaměstnanci Kanceláře ombudsmana a zástupce ombudsmana s
          norskými partnery.</figcaption></figure>
        release: "https://www.facebook.com/groups/319938625441179/permalink/17967383377\
          61193/ "
        title: Navštívili jsme naše norské partnery
---
