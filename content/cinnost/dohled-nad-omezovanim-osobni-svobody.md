---
title: Dohled nad omezováním osobní svobody
headerColor: pink
perex: Ochránce provádí preventivní systematické návštěvy míst, kde jsou nebo mohou být lidé omezeni na svobodě. Snaží se zajistit respektování jejich základních práv a posílit jejich ochranu před tzv. špatným zacházením.
---

Přijetím <strong><a href="http://www.ochrance.cz/fileadmin/user_upload/ochrana_osob/Umluvy/Opcni_protokol_k_Umluve.pdf" target="_blank">Opčního protokolu k Úmluvě proti mučení a jinému krutému, nelidskému či ponižujícímu zacházení nebo trestání</a></strong> (OPCAT) vznikla České republice povinnost zřídit nezávislý orgán, který by vykonával systematické návštěvy v&nbsp;místech, kde jsou osoby omezeny na&nbsp;svobodě. Opční protokol vstoupil pro Českou republiku v&nbsp;platnost dne 9.&nbsp;srpna 2006 a&nbsp;oním nezávislým tzv. <strong>národním preventivním mechanismem</strong> se&nbsp;od 1.&nbsp;ledna 2006 stal veřejný ochránce práv.

Cílem systematických návštěv je posílit ochranu osob omezených na&nbsp;svobodě před mučením, krutým, nelidským, ponižujícím zacházením nebo trestáním a&nbsp;jiným <strong><a href="https://www.ochrance.cz/ochrana-osob-omezenych-na-svobode/provadeni-navstev-zarizeni/co-je-spatne-zachazeni/" target="_blank">špatným zacházením</a></strong>.

Při provádění návštěv může ochránce a&nbsp;jím pověření pracovníci vstupovat do&nbsp;všech míst&nbsp;v&nbsp;zařízení, nahlížet do&nbsp;veškeré dokumentace včetně zdravotnické, dotazovat se všech osob (jak zaměstnanců, tak pacientů, klientů či&nbsp;vězněných osob) a&nbsp;rozhovory s&nbsp;nimi vést o&nbsp;samotě. Systematické návštěvy jsou prováděny bez předchozího upozornění, vedoucí zařízení je informován přímo na&nbsp;místě. Návštěvy jsou prováděny v&nbsp;jakémkoli denním čase např.&nbsp;i&nbsp;v&nbsp;nočních hodinách či&nbsp;brzy ráno), případně i&nbsp;mimo pracovní dny.

Svá zjištění a&nbsp;doporučení&nbsp;týkající se podmínek v&nbsp;určitém typu zařízení ochránce zobecňuje v&nbsp;souhrnných zprávách z&nbsp;návštěv. Návrhy na&nbsp;zlepšení zjištěného stavu směřuje jak k&nbsp;samotným zařízením a&nbsp;jejich zřizovatelům, tak i&nbsp;k&nbsp;ústředním orgánům státní správy.

Při přípravě i&nbsp;v&nbsp;průběhu systematických návštěv spolupracuje ochránce s&nbsp;externími odborníky –&nbsp;lékaři, psychiatry, zdravotními sestrami, inspektory poskytování sociálních služeb apod.

V&nbsp;rámci mezinárodních&nbsp;aktivit a&nbsp;zapojením do&nbsp;<strong>projektu Peer –&nbsp;to –&nbsp;Peer Network</strong> komisaře pro lidská práva Rady Evropy navázal ochránce spolupráci s&nbsp;„<strong><a href="https://www.ochrance.cz/ochrana-osob-omezenych-na-svobode/provadeni-navstev-zarizeni/narodni-preventivni-mechanismus/" target="_blank">národními preventivními mechanismy</a></strong>“ dalších evropských zemí, což mu umožňuje získávat nové poznatky a&nbsp;seznamovat se s&nbsp;různými metodologiemi.

Informace o&nbsp;systematických návštěvách ochránce stručně shrnul v&nbsp;letáku <a href="https://www.ochrance.cz/fileadmin/user_upload/Letaky/Ochrana-osob-omezenych-na-svobode.pdf" target="_blank">Ochrana práv osob omezených na svobodě</a>.

### Počty provedených návštěv zařízení

<table summary="" cellpadding="0" cellspacing="0" class="obecna_varianata2"><thead><tr><th scope="col" colspan="1" rowspan="1">Rok</th><th scope="col" colspan="1" rowspan="1">2006—2013</th><th>2014</th><th>2015</th><th>2016</th><th>2017</th><th>2018</th><th>2019</th></tr></thead><tbody><tr><td>Počet návštěv</td><td>324</td><td>19</td><td>22</td><td>22</td><td>22</td><td>27</td><td>25</td></tr></tbody></table>

### Typy navštívených zařízení

<table summary="" cellpadding="0" cellspacing="0" class="obecna_varianata2 align-center"><thead><tr><th scope="col" colspan="1" rowspan="1"></th><th scope="col" colspan="1" rowspan="1">2006—2013</th><th>2014</th><th>2015</th><th>2016</th><th>2017</th><th>2018</th><th>2019</th></tr></thead><tbody><tr><td>Vězeňská zařízení</td><td>23</td><td>5</td><td>3</td><td>2</td><td>2</td><td>2</td><td>3</td></tr><tr><td>Policejní cely</td><td>70</td><td>2</td><td>8</td><td>6</td><td>4</td><td>6</td><td>3</td></tr><tr><td>Zařízení pro děti</td><td>52</td><td>2</td><td>0</td><td>10</td><td>3</td><td>1</td><td>9</td></tr><tr><td>Zařízení pro cizince</td><td>9</td><td>1</td><td>3</td><td>2</td><td>0</td><td>0</td><td>1</td></tr><tr><td>Zařízení pro azylanty</td><td>4</td><td>0</td><td>0</td><td>0</td><td>1</td><td>0</td><td></td></tr><tr><td>Zařízení sociálních služeb</td><td>121</td><td>7</td><td>0</td><td>1</td><td>6</td><td>14</td><td>3</td></tr><tr><td>Zdravotnická zařízení</td><td>45</td><td>2</td><td>8</td><td>1</td><td>6</td><td>4</td><td>5</td></tr></tbody></table>
