---
title: Volná místa a stáže
linksAfter: []
---
<h2><strong>Volná místa</strong></h2>

<p>Nyní neprobíhá žádné výběrové řízení.</p>

<p>Pokud se přesto chcete ucházet o místo, pošlete nám svůj životopis na adresu <a href="mailto:lzicarova@ochrance.cz">lzicarova@ochrance.cz</a> a napište, o jakou práci máte zájem.</p>

<h2><strong>Stáže pro studenty právnických fakult</strong></h2>

<p>Na stáž se můžete přihlásit přes svou právnickou fakultu v&nbsp;Brně, Olomouci a Praze. Pokud nevíte, koho ve škole oslovit, napište na adresu <a href="mailto:lzicarova@ochrance.cz">lzicarova@ochrance.cz</a>.</p>

<h2><strong>Jaký jsme zaměstnavatel?</strong></h2>

<p>Jsme nároční a féroví:</p>

<ul>
	<li>Záleží nám na rozmanitosti. Jste vítáni bez ohledu na věk, pohlaví, zdravotní stav, rasu, etnický původ, národnost, sexuální orientaci, náboženské vyznání či světový názor.</li>
	<li>Podpoříme Vaši jedinečnost a další rozvoj (sdílíme znalosti a zkušenosti, pořádáme školení, konference, nabízíme výuku jazyků, supervize a další).</li>
	<li>Uděláme, co půjde, abychom naplnili Vaše individuální potřeby a umožnili Vám sladit pracovní a osobní život.</li>
	<li>Žádáme profesionalitu a výkonnost.</li>
</ul>

<p>Více se můžete dozvědět také v <a href="https://www.ochrance.cz/media/personalni_strategie.pdf">personální strategii</a>.</p>

<h2><strong>Co nabízíme zaměstnancům? </strong></h2>

<ul>
	<li>Pružnou pracovní dobu (pevná část 9:00&ndash;14:00)</li>
	<li>Dovolenou 5 týdnů</li>
	<li>Zkrácené pracovní úvazky</li>
	<li>Práci z&nbsp;domova až 58 dní ročně</li>
	<li>Čerpání náhradního volna až 11 týdnů nazpět</li>
	<li>Zdravotní volno 5 dní ročně (7 dní pro lidi s postižením a pro 50+)</li>
	<li>Další dny volna navíc (studijní volno, volno pro otce, volno související s uzavřením registrovaného partnerství)</li>
	<li>Denní příspěvek na stravování 84 Kč, jídelnu a kantýnu v&nbsp;budově</li>
	<li>Dětskou skupinu v budově</li>
	<li>Tělocvičnu v budově</li>
	<li>Parkování u budovy</li>
</ul>

<h2><strong>Jak probíhá výběrové řízení?</strong></h2>

<p>Nejčastěji hledáme právníky a právničky. Většinou používáme skupinové výběrové řízení.</p>

<ul>
	<li>Společně se pobavíme o činnosti ombudsmana, o práci, která Vás tu čeká, a&nbsp;o&nbsp;Vašich předchozích zkušenostech.</li>
	<li>Zpracujete rozmanité úkoly (například prezentaci na&nbsp;předem připravené téma, skupinové úkoly, odborný test, osobnostní dotazník, jazykový test).</li>
	<li>Promluvíte si s&nbsp;námi také samostatně.</li>
</ul>

<h3><strong>Koho pozveme ke skupinovému výběrovému řízení?</strong></h3>

<p>Účastníky vybereme podle zaslaných životopisů a motivačních dopisů. Zajímá nás obsah i&nbsp;forma, zejména schopnost vyjádřit se strukturovaně, jasně a&nbsp;srozumitelně.</p>

<h3><strong>Potřebujete, abychom výběrové řízení přizpůsobili Vaší situaci?</strong></h3>

<p>Pokud potřebujete přizpůsobit podobu výběrového řízení (například kvůli zdravotnímu postižení), napište nám předem na adresu <a href="mailto:lzicarova@ochrance.cz">lzicarova@ochrance.cz</a>. Domluvíme se, jak budeme postupovat.</p>

<p>Napište také, pokud si nejste jisti, co přesně budete v&nbsp;nabízené práci dělat a co musíte umět.</p>
