---
title: "ONLINE SEMINÁŘ: Právo na informace a ochrana osobních údajů (Zlínský kraj)"
oldUrl: /dalsi-aktivity/archiv-vzdelavacich-akci/?tx_odcalendar[uid]=355&cHash=2bdb46230d197615ec68d5bc3961d87d
startDate: 2021-02-19
---

<p class="align-blok">V pátek 19. února 2021 proběhl z Kanceláře veřejného ochránce práv v Brně online seminář na téma <strong>Právo na informace a ochrana osobních údajů</strong> pro Zlínský kraj.</p>
<p class="align-blok">Cílem semináře bylo seznámit účastníky a účastnice, zejména územní samosprávné celky a jimi zřizované instituce, které jsou povinnými subjekty podle zákona č. 106/1999 Sb., o svobodném přístupu k informacím, s tím, jak plnit zákonnou povinnost poskytovat informace vztahující se k jejich působnosti.</p>
<p class="align-blok">S poukazem na aktuální vývoj judikatury a konkrétní případy, které řešil veřejný ochránce práv, si účastníci a účastnice osvěžili základní pravidla a principy vyřizování žádostí o informace (náležitosti žádosti o informace, způsoby vyřízení žádosti, opravné prostředky, úhrada za mimořádné vyhledávání informací).</p>
<p class="align-blok">Pozornost byla věnována i posuzování zákonných důvodů pro odepření informace, problematice zneužití práva na informace, provádění testu proporcionality včetně platového testu a v neposlední řadě i základním zásadám ochrany osobních údajů.</p>
<p> </p>
<p>Související pozvánka včetně programu je dostupná <a href="/uploads-import/projekt_ESF/00_2021_VA/02_19_S_106_online_Zlin/02_19_Pravo_na_informace_a_ochrana_osobnich_udaju_POZVANKA.pdf" target="_blank">ZDE</a> (297.4 kB, Adobe Acrobat dokument)</p>
<p>Sborník stanovisek veřejného ochránce práv je dostupný <a href="/uploads-import/Publikace/sborniky_stanoviska/Sbornik_Informace.pdf" target="_blank">ZDE</a></p>
