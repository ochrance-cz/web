---
title: "KULATÝ STŮL: Podoby spolupráce orgánů inspekce práce s neziskovými organizacemi při potírání diskriminace na trhu práce"
oldUrl: /dalsi-aktivity/archiv-vzdelavacich-akci/?tx_odcalendar[uid]=329&cHash=f87f58b8e8e354a1512f4ffdae5b8a26
startDate: 2020-02-12
---

<p class="align-blok">Sociologické průzkumy dlouhodobě ukazují, že se lidé nejčastěji cítí diskriminováni na trhu práce. </p>
<p class="align-blok">Neziskové organizace lidem pomáhají bránit se proti diskriminaci, orgány inspekce práce prošetřují, zda se zaměstnavatelé dopouštějí diskriminace. Je proto přirozené, aby měly prostor potkat se a vyměnit si aktuální poznatky. Například o tom, jak se diskriminace projevuje v praxi a jak je možné či naopak obtížné diskriminaci v praxi prokázat.</p>
<p class="align-blok">Ombudsman vykročil do dalšího desetiletí svého působení jako národní orgán pro rovné zacházení. Zatímco v předchozím období se s neziskovými organizacemi a orgány inspekce práce scházel odděleně, v roce 2020 nabídl nový formát, a to diskusní setkání, jehož průběh facilitovali právníci a právničky Kanceláře veřejného ochránce práv.</p>
<p class="align-blok">Kulatý stůl <strong>Podoby spolupráce orgánů inspekce práce s neziskovými organizacemi při potírání diskriminace na trhu práce</strong>, který proběhl dne 12. února 2020 v Brně, měl tyto dva cíle:</p><ul><li><div class="align-blok">zvýšit povědomí inspektorátů o aktuálních poznatcích neziskových organizací o diskriminačních praktikách zaměstnavatelů;</div></li><li><div class="align-blok">zvýšit povědomí neziskových organizací o právních možnostech a úskalích při dokazování diskriminace orgány inspekce práce.</div></li></ul>
<p class="align-blok">PODROBNÝ PROGRAM KULATÉHO STOLU NALEZNETE ZDE: <a href="https://www.ochrance.cz/fileadmin/user_upload/projekt_ESF/00_2020_VA/KULATE_STOLY/02_12_Podoby_spoluprace_organu_IP_s_NO/02_12_Podoby_spoluprace_OIP_s_NGO_pri_potirani_diskriminace_na_trhu_prace_PROGRAM.pdf" target="_blank">PROGRAM</a> (392.3 kB, Adobe Acrobat dokument)</p>
<p class="align-blok">SOUVISEJÍCÍ TISKOVOU ZPRÁVU NALEZNETE ZDE: <a href="https://www.ochrance.cz/aktualne/tiskove-zpravy-2020/inspekce-prace-a-neziskove-organizace-spolecne-ombudsmanka-zorganizovala-setkani-k-ochrane-p/" target="_blank">Inspekce práce a neziskové organizace společně.</a></p>
