---
title: "Kolegiální orgány ve veřejné správě"
oldUrl: /dalsi-aktivity/archiv-vzdelavacich-akci/?tx_odcalendar[uid]=33&cHash=2930d6dafdea0e3ecb30c3c0da1fadd6
startDate: 2013-06-24
perex: |
  7\. ročník mezinárodní konference věnující se otázkám správního práva a veřejné správy, kterou pořádá Právnická fakulta Masarykovy univerzity společně s veřejným ochráncem práv.
---

<h4>Právnická fakulta Masarykovy univerzity, Katedra správní vědy a správního práva</h4><h4>a veřejný ochránce práv</h4><p>si Vás dovolují pozvat na 7. letní mezinárodní konferenci</p><h1>Kolegiální orgány ve veřejné správě</h1><p><b>Telč</b> (Univerzitní centrum Masarykovy univerzity)</p>

<p><b>24. – 25. června 2013</b></p>
<p>S potěšením si Vás dovolujeme pozvat na další, v pořadí již 7. ročník mezinárodní konference věnující se otázkám správního práva a veřejné správy, kterou pořádá Právnická fakulta Masarykovy univerzity společně s Veřejným ochráncem práv. Konference se uskuteční ve dnech 24. – 25. června 2013, tentokrát v budově Univerzitního centra v Telči pod názvem</p>
<p><b>„Kolegiální orgány ve veřejné správě“.</b></p>
<p>Smyslem těchto letních konferencí je především výměna názorů, definování správné správní praxe a společné přemítání nad vybranými tématy, která se jeví jako zásadní či obzvlášť palčivá, ať již de lege lata či de lege ferenda. Mezi sebou mají možnost diskutovat představitelé české i zahraniční právní vědy, ústavní a správní justice a veřejnosprávní praxe. V letošním roce bychom se – společně s Vámi a Vašimi kolegy – rádi věnovali zejména následujícím otázkám:</p><ul><li>Teoretický, historický, mezinárodní a ústavní rámec problematiky činností kolegiálních orgánů.</li><li>Rozhodování kolegiálních orgánů.</li><li>Transparentnost činnosti kolegiálních orgánů a odpovědnost kolegiálních orgánů za jejich činnost.</li><li>Otázky související s jinými činnostmi kolegiálních orgánů.</li></ul><p>Dodáváme, že – obdobně jako v předchozích letech – jedním z výstupů našeho letního setkání bude i oficiální, postkonferenční sborník, v němž rádi uvítáme Vaše příspěvky.         </p>
<p>Budeme velmi rádi, pokud i Vy letos rozšíříte řady účastníků této akce.</p>
<p><b>Přihlášku včetně dalších organizačních podrobností naleznete na internetových stránkách Právnické fakulty: <a href="https://www.law.muni.cz/dokumenty/23153" target="_blank">https://www.law.muni.cz/dokumenty/23153</a> </b></p><h2>Organizační informace a pokyny</h2><p>1. <b>K účasti na letní mezinárodní konferenci je třeba se individuálně (závazně) přihlásit, a to nejpozději do 14. června 2013.</b> Elektronickou přihlášku naleznete na www stránkách Právnické fakulty Masarykovy univerzity: <a href="http://www.law.muni.cz/" target="_blank"><a href="http://www.law.muni.cz/" target="_blank">www.law.muni.cz</a></a>, respektive přímo na www stránkách konference <a href="https://www.law.muni.cz/dokumenty/23153" target="_blank">https://www.law.muni.cz/dokumenty/23153</a>. Toto pozvání spojené s předběžným programem platí i pro další odborníky – Vaše kolegy.</p>
<p>2. Pokud budete chtít vystoupit nejen v rámci diskuse, ale též s vlastním stručným koreferátem, uveďte prosím v přihlášce jeho název a nejpozději do 14. června 2013 zašlete též jeho text (nebo alespoň jeho teze v rozsahu nejméně dvou stran). Výběr koreferujících si však s ohledem na předpokládaný (nemalý) počet účastníků vyhrazují spolupořadatelé.</p>
<p>3. Počátkem června 2013 bude zpracována a na www stránkách letní mezinárodní konference (<a href="https://www.law.muni.cz/dokumenty/23153" target="_blank">https://www.law.muni.cz/dokumenty/23153</a>) publikována podrobná finální verze programu zahrnující i údaje o úpravě příspěvků určených k publikaci v recenzovaném sborníku, jež bude z této akce vydán i letos v knižní podobě.</p>
<p>4. <b>Konferenční poplatek</b> <b>(jenž zahrnuje administrativní a organizační náklady akce, náklady na sestavení a tisk sborníku, jakož i ubytování z pondělí 24. na úterý 25. června 2013 v prostorách Univerzitního centra v Telči a stravování účastníků po celou dobu konání konference) činí 2.400,- Kč (včetně DPH).</b> V této souvislosti Vás prosíme: údaje na elektronické přihlášce vyplňujte prosím pečlivě – jsou nutné především pro fakturaci a účetnictví.</p>
<p>5. Nad rámec shora uvedeného lze na zvláštní vyžádání zajistit (především pro zahraniční účastníky konference) v prostorách Univerzitního centra v Telči též ubytování z neděle 23. na pondělí 24. června 2013, a to v ceně 450,- Kč/osoba/noc (včetně DPH).</p>
<p>6. <b>Platba poplatku bude realizována na základě faktury</b> vystavené po přijetí Vaší přihlášky převodem na účet Právnické fakulty Masarykovy univerzity.</p>
<p>7. V případě neúčasti přihlášeného na konferenci či neotištění příspěvku (např. z důvodu nedodržení termínů, nedodržení předepsaného formátu apod.) se poplatek nevrací.</p>
<p>8. Jakékoliv <b>bližší organizační informace Vám ráda poskytne: JUDr. Veronika Kudrová, Ph.D., organizační koordinátorka akce (e-mail: </b><a href="mailto:Veronika.Kudrova@law.muni.cz"><b>Veronika.Kudrova@law.muni.cz</b></a><b>, tel: 549 49 6673)</b></p><h4>Programový a organizační výbor konference</h4><p>Vedení Výboru: </p><ul><li>Mgr. Petra Zdražilová (Kancelář veřejného ochránce práv) odborný garant,</li><li>JUDr. Alena Kliková, Ph.D. (Právnická fakulta Masarykovy univerzity) odborný garant,</li></ul><p>Organizační koordinátor konference: JUDr. Veronika Kudrová, Ph.D. (Právnická fakulta Masarykovy univerzity)</p>
<p>Členové Výboru: </p><ul><li>Doc. JUDr. Soňa Skulová, Ph.D. (Právnická fakulta Masarykovy univerzity), </li><li>JUDr. Stanislav Kadečka, Ph.D. (Právnická fakulta Masarykovy univerzity)</li></ul><p><a href="/uploads-import/Publikace/Kolegialni_organy.pdf" target="_blank">Sborník z konference</a> (1.2 MB, Adobe Acrobat dokument)</p>
<p><a href="/uploads-import/Publikace/Kolegialni_organy.pdf" target="_blank">Sborník z konference</a></p>
