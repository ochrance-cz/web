---
title: "Správní trestání"
oldUrl: /dalsi-aktivity/archiv-vzdelavacich-akci/?tx_odcalendar[uid]=10&cHash=b2e4dd844e67e332b39feb65a18a3209
startDate: 2009-06-25
perex: |
  Již 5. ročník mezinárodní konference pořádané společně Právnickou fakultou Masarykovy univerzity a Veřejným ochráncem práv se uskuteční ve dnech 25. – 26. června 2009 v budově Justiční akademie v Kroměříži, tentokrát pod názvem „Správní trestání“. Konference naváže na úspěšné předchozí ročníky věnované (novému) českému správnímu řádu a právní regulaci územní samosprávy.
---

<p>Smyslem letních mezinárodních konferencí je tradičně především společné přemítání, hlubší výběrové zamyšlení se představitelů české i zahraniční právní vědy, ústavní a správní justice a veřejnosprávní praxe nad předmětnou právní úpravou, vzájemné názorové obohacení se a definování odborných právních stanovisek k otázkám, které se jeví jako zásadní či obzvlášť palčivé, ať již je tomu tak de lege lata či de lege ferenda.</p>
<p>V letošním roce budou účastníci diskutovat o fenoménu správního trestání, a to jak pokud jde o samou jeho podstatu, obecná východiska a limity (teoretické, historické, ústavní a mezinárodní), tak i ve vztahu k jeho zákonné úpravě (de lege lata i de lege ferenda) a uplatnění ve veřejnosprávní praxi.</p>
<p>Účastníci budou hledat odpověď například na následující otázky: Odpovídá právní regulace a veřejnoprávní praxe správního trestání v České republice základním teoretickým postulátům a aktuálním mezinárodněprávním požadavkům? Jaká je úloha správního trestání v moderním demokratickém právním státě a odpovídá této úloze česká právní regulace? Jaký je a býti by měl vztah trestání správního a soudního? Jaké jsou aktuální problémy správně právní odpovědnosti v rovině hmotněprávní i procesněprávní? Je nezbytná (re)kodifikace správního trestání a v jaké podobě?</p>
<p><a href="https://www.ochrance.cz/uploads-import/Konference/Spravni_trestani-Kromeriz.doc" target="_blank"><img alt="" src="https://www.ochrance.cz/typo3/ext/od_linkdesc/icons/doc.gif" class="od_linkdesc_icon" /> Program konference</a> (289.3 kB, MS Word dokument)</p>
