---
title: "Rovný přístup dětí ke vzdělání"
oldUrl: /dalsi-aktivity/archiv-vzdelavacich-akci/?tx_odcalendar[uid]=26&cHash=2f1a35bc56fd88e8b0c60f206d92c596
startDate: 2012-09-20
perex: |
  Panelolvá diskuze navazuje na výsledky výzkumu etnického složení žáků bývalých zvláštních škol. Umožní odborníkům, aby v diskuzi hledali odpovědi na otázku, co může stát a samospráva udělat pro změnu stávající situace.
---

<p><table summary="" cellpadding="0" cellspacing="0" class="align-center"><tbody><tr><td rowspan="1"><img src="https://www.ochrance.cz/uploads/RTEmagicC_MSMT.jpg.jpg" height="92" width="151" alt="" /></td><td rowspan="1"><img src="https://www.ochrance.cz/uploads/RTEmagicC_vlada.jpg.jpg" height="164" width="154" alt="" /></td><td rowspan="1"><img src="https://www.ochrance.cz/uploads/RTEmagicC_logo-male2.jpg.jpg" height="56" width="284" alt="" /></td></tr><tr><td><p>Petr Fiala</p>
<p>ministr školství, mládeže a tělovýchovy</p></td><td><p>Monika Šimůnková</p>
<p>zmocněnkyně vlády pro lidská práva</p></td><td><p>Pavel Varvařovský</p>
<p>veřejný ochránce práv</p></td></tr></tbody></table></p>
<p>si Vás dovolují pozvat na panelovou diskuzi</p><h1>Rovný přístup dětí ke vzdělání,</h1><p>která se uskuteční dne <strong>20. září 2012 v Lichtenštejnském paláci v Praze</strong></p>
<p>Začátek akce: 9.30</p>
<p>Právo na vzdělání je základní lidské právo. Je zaručeno každému dítěti bez ohledu na jeho rasu, barvu pleti, pohlaví, jazyk, víru a náboženství, národnost, etnický nebo sociální původ, majetek, rod a zdravotní stav. Vzdělání dává každému dítěti možnost rozvíjet své schopnosti a vlohy, předurčuje jeho životní dráhu a umožňuje prožít plnohodnotný život. </p>
<p>Každé dítě je jedinečná lidská bytost a může mít rozličné potřeby. Škola by měla vytvářet prostředí, které vnímá různé potřeby dítěte, pojmenuje překážky v jeho vzdělávací dráze, poskytne mu náležitou podporu a především přijme jeho jinakost. Je taková i česká škola? Je kritika českého vzdělávacího systému ze strany mezinárodních a vnitrostátních institucí opodstatněná? Co může udělat stát a samospráva pro změnu stávající situace? A co může udělat každý z nás proto, aby naše děti nebyly diskriminovány v přístupu ke vzdělání? Na tyto a jiné otázky se pokusí odpovědět účastníci panelové diskuze, která propojí osoby z různých oblastí lidského poznání. </p><h3>Rámcový program panelové diskuze</h3><p>9.00 – 9.30 Prezence účastníků</p>
<p>9.30 – 10.00 Zahájení panelové diskuze</p>
<p>Mgr. Jiří Nantl, LL.M., I. náměstek ministra školství, mládeže a tělovýchovy </p>
<p>Mgr. Monika Šimůnková, zmocněnkyně vlády pro lidská práva</p>
<p>JUDr. Pavel Varvařovský, veřejný ochránce práv</p><h5>Panel č. 1 – Segregace vs. inkluze (hodnotový rámec)</h5><p>10.00 – 11.30</p>
<p>V odborných kruzích se již delší dobu hovoří o inkluzívním vzdělávání. Přestože některé otázky již byly v těchto debatách zodpovězeny, jak by odborníci vysvětlili širší veřejnosti výhody, limity a rizika inkluze? Lze spravedlivě obhájit vyloučení některých dětí z hlavního vzdělávacího proudu? Existuje v českém školství systémová podpora žáků se speciálními vzdělávacími potřebami? Jaké může mít inkluzívní vzdělání praktické dopady do společnosti z pohledu sociální koheze? Jsou absolventi speciálních škol vyloučeni z většinové společnosti? Vyučují pedagogické fakulty své posluchače, jak by měli vzdělávat znevýhodněné žáky? Vyplatí se společnosti investovat finanční prostředky do inkluzívních opatření? A je vůbec česká základní škola připravena na inkluzi žáků se speciálními vzdělávacími potřebami? Pokud nikoliv, co vše je nutné změnit?</p>
<p>Moderuje Jarmila Balážová, novinářka </p>
<p>11.30 – 11.45 přestávka na kávu</p><h5>Panel č. 2 – Zařazování žáků do speciálního školství</h5><p>11.45 – 13.15</p>
<p>Žák s postižením může být vzděláván ve speciální škole jen tehdy, odpovídá-li to jeho vzdělávacím potřebám a je-li současně prokázáno, že školské poradenské zařízení písemně doporučilo jeho vzdělávání ve speciální škole, možnost vzdělávání žáka ve speciální škole byla projednána s jeho zákonnými zástupci a tito vyslovili informovaný souhlas a ředitel speciální školy rozhodl o jeho přijetí ke vzdělávání podle upraveného vzdělávacího programu. Tolik slova zákonodárce. Proč jsou však v těchto školách výrazně nadreprezentováni příslušníci romského etnika? Je příčinou diagnostika užívaná v poradenských zařízeních? Jaký podíl odpovědnosti na současném stavu mají školy v hlavním vzdělávacím proudu? Proč se k žádostem o vzdělání ve speciální škole uchylují rodiče znevýhodněných žáků? Z jakého důvodu nechrání nejlepší zájem dítěte orgány sociálně právní ochrany dětí a soudy? Mělo by být konečné rozhodování o přijetí dítěte do speciální školy svěřeno jinému orgánu? Které legislativní, kontrolní a metodické nástroje by měly být neprodleně zavedeny k odstranění nepřímé diskriminace romských žáků?</p>
<p>Moderuje Viktor Piorecký, Agentura pro sociální začleňování</p>
<p>13.15 – 14.15 přestávka na oběd</p><h5>Panel č. 3 - Úloha státní správy, samosprávy a ostatních subjektů při zajišťování rovného přístupu dětí ke vzdělání</h5><p>14.15 – 15.45</p>
<p>Úkolem státu je zaručovat plné rozvíjení základních lidských práv, práva na vzdělání nevyjímaje. Budování vzdělané společnosti je navíc v zájmu každého demokratického právního státu, který chce být konkurenceschopným. Je však třeba se ptát, které legislativní, finanční či organizační aspekty brání zajištění rovného přístupu ke vzdělání na ústřední a zejména lokální úrovni? S kterými problémy se potkávají v terénu pedagogové, úředníci, politici a pracovníci nevládních organizací? Jsou zmapovány příklady dobré praxe v domácím prostředí anebo v zahraničí, které lze dát v obecné povědomí? Kde by měla exekutiva začít řešit problém segregace romských žáků nebo žáků se zdravotním postižením? Čím mohou přispět krajská a obecní zřízení? Jakým způsobem lze do projektu angažovat občanskou společnost? A jak by měl stát sledovat naplnění svých opatření za účelem zabránění diskriminačního jednání? Měl by například sbírat údaje o etnicitě či zdravotním postižení žáků?</p>
<p>Moderuje Marek Szilvási, European Roma Rights Centre</p>
<p>15.45 – 16.15 Závěrečná diskuse a ukončení panelové diskuse</p><h4>Organizační pokyny a informace pro účastníky</h4><p>Pozvánky na panelovou jsou adresovány jednotlivcům (zástupcům akademické obce, odborníkům z praxe) a institucím (úřadům, asociacím, sdružením, nevládním organizacím). Z kapacitních důvodů je možné přijmout registraci maximálně dvou zástupců za každou instituci. Jestliže se konference z jedné instituce účastní dvě osoby, je nutné provést registraci pro každého účastníka samostatně.  </p><h5>Audiozáznam z diskuze po jednotlivých diskusních blocích:</h5><ul><li><a href="https://www.ochrance.cz/uploads-import/DISKRIMINACE/aktuality/20.9.2012_Prssva_dYtyte_I..MP3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> panel 1</a> (59.6 MB, MP3)</li><li><a href="https://www.ochrance.cz/uploads-import/DISKRIMINACE/aktuality/20.9.2012_Prssva_dYtyte_II..MP3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> panel 2</a> (45.7 MB, MP3)</li><li><a href="https://www.ochrance.cz/uploads-import/DISKRIMINACE/aktuality/20.9.2012_Prssva_dYtyte_III..MP3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> panel 3</a> (47.1 MB, MP3)</li></ul><p> </p>
