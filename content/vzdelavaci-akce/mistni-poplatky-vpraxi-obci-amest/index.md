---
title: "Místní poplatky v praxi obcí a měst"
oldUrl: /dalsi-aktivity/archiv-vzdelavacich-akci/?tx_odcalendar[uid]=8&cHash=dcaf6fd395430eeaa71f5b4ec480b0ef
startDate: 2009-12-07
perex: |
  Odborná konference veřejného ochránce práv k problematice stanovování, regulace a vymáhání místních poplatků, včetně poplatků a daní tematicky souvisejících. Konference shrne současné nástroje státní správy a samosprávy, které k tomu mohou sloužit, včetně konkrétních případů dobré a špatné praxe.
---

<p>Veřejný ochránce práv si Vás dovoluje pozvat na odbornou konferenci</p><h2>Místní poplatky v praxi obcí a měst </h2><p>která se koná dne 7. prosince 2009 ve velkém konferenčním sále Kanceláře veřejného ochránce práv Údolní 39, 602 00 Brno</p>
<p>Účelem pracovní konference je diskutovat a nalézt praktické a použitelné návody pro obce a města při stanovování, regulaci a vymáhání místních poplatků, včetně poplatků a daní tematicky souvisejících.</p>
<p>V průběhu konference budou shrnuty současné nástroje státní správy a samosprávy, které k tomu mohou sloužit, včetně konkrétních případů dobré a špatné praxe.</p>
<p>K tomuto účelu vznikl za vzájemné spolupráce veřejného ochránce práv, Ministerstva vnitra, Ministerstva financí a Ministerstva životního prostředí pracovní návrh doporučení pro obce a města, který bude dán účastníkům konference k dispozici, aby se s ním mohli seznámit a diskutovat jeho obsah.</p>
<p>Pořadatelé vycházejí z přesvědčení, že je žádoucí společně odpovědět na otázky vznikající v praxi a týkající se gescí vícero dotčených ministerstev.</p>
<p>Jedná se o v pořadí druhé doporučení v rámci Edice dobré správní praxe, která má za cíl přispívat ke koordinaci mezi dotčenými úřady a posílení principů dobré správy ve veřejné správě.</p>
<p>Jedním z výsledků konference by tak měly být náměty, jakým dílčím či komplexním způsobem doplnit stávající právní úpravu místních poplatků.</p>
<p>Konference se zúčastní zástupci obcí a měst, krajů, ústředních orgánů státní správy. </p><h4>PROGRAM KONFERENCE</h4><h4>7. prosince 2009</h4><p>8: 30 – 9: 30 Registrace účastníků</p>
<p>9: 30 Úvodní slovo: </p>
<p>JUDr. Otakar Motejl, veřejný ochránce práv</p>
<p>RNDr. Richard Nouza, CSc., náměstek ministra vnitra pro veřejnou správu, legislativu a archivnictví</p>
<p>10:00 – 12:00 </p><h4>I. TEMATICKÝ BLOK</h4><p>Druhy a stanovování místních poplatků </p><ul><li>JUDr. Stanislav Kadečka, Ph. D., Právnická fakulta Masarykovy univerzity „Aktuální možnosti, problémy a limity současné právní úpravy místních poplatků“ </li><li>Mgr. Lenka Matějková, Ministerstvo vnitra „Regulace místních poplatků v obecně-závazných vyhláškách – praxe ministerstva a judikatura US“ </li><li>Ing. Petr Vrána, místostarosta města Uherský Brod „Místní poplatky v praxi obcí a měst“</li><li>Mgr. Barbora Kubíková, Kancelář veřejného ochránce práv „Podněty z činnosti veřejného ochránce práv v agendě místních poplatků“</li></ul><h4>Diskuse</h4><p>12:00 – 13:00 Přestávka na oběd</p>
<p>13:00 – 14:30</p><h4>II. TEMATICKÝ BLOK</h4><p>Poplatek za komunální odpad podle zákona o odpadech</p><ul><li>RNDr. Jitka Seitlová, zástupkyně veřejného ochránce práv „Podněty z činnosti veřejného ochránce práv“</li><li>Mgr. Věra Dubanská, CSc., Ministerstvo životního prostředí „Poplatek za komunální odpad dle zákona o odpadech“</li><li>Bc. Jaroslav Kratochvíl, Mgr. Aleš Šustr, Ministerstvo financí „Ministerstvo financí jako ústřední orgán pro poplatky za komunální odpad?“ </li><li>Ing. Martin Vaněček, Magistrát statutárního města Brno, člen Komise životního prostředí Předsednictva Svazu měst a obcí České republiky „Poplatek za komunální odpad podle § 17a zákona o odpadech“</li></ul><p>Diskuse</p>
<p>14:30 – 14:50 Přestávka na kávu a malé občerstvení</p>
<p>14:50 – 15:45</p><h4>III. TEMATICKÝ BLOK</h4><h4>Řízení o poplatcích, vymáhání</h4><ul><li>JUDr. Dana Šrámková, Ph.D., Právnická fakulta Masarykovy univerzity „Aktuální možnosti, problémy a limity současné právní úpravy řízení o poplatcích, vymáhání“</li><li>Bc. Marek Sýkora, člen Rady města Dobřany „Problematika vymáhání místních poplatků v praxi obcí a měst“</li><li>Mgr. Barbora Kubíková, Kancelář veřejného ochránce práv „Podněty z činnosti veřejného ochránce práv“</li></ul><p>Diskuse</p>
<p>15:45 – 16:00 </p><ul><li>Shrnutí výsledků konference, ukončení konference</li></ul><ul><strong><a href="/uploads-import/Publikace/Mistni_poplatky_konference.PDF" target="_blank">Sborník z konference</a> (1.5 MB, Adobe Acrobat dokument)</strong></ul>
