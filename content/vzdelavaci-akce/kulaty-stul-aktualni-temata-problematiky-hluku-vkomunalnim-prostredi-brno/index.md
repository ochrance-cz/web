---
title: "KULATÝ STŮL: Aktuální témata problematiky hluku v komunálním prostředi (Brno)"
oldUrl: /dalsi-aktivity/archiv-vzdelavacich-akci/?tx_odcalendar[uid]=316&cHash=3fb4f042a8251df1297d24dee86b9073
startDate: 2019-11-19
---

<p class="align-blok">Cílem kulatého stolu <b>Aktuální témata problematiky hluku
v komunálním prostředí, </b>který proběhl dne<b> </b>19. listopadu 2019 ve Velkém konferenčním sále Otakara Motejla, byla vzájemná výměna zkušeností z aplikace zákona č. 258/2000 Sb., o ochraně
veřejného zdraví (dále jen „zákon“), a nařízení vlády č. 272/2011 Sb., o ochraně zdraví
před nepříznivými účinky hluku a vibrací (dále jen „nařízení vlády“), v návaznosti na další právní
předpisy. Diskutována byla aktuální problematická témata hluku v komunálním prostředí,
aplikační nejasnosti zákona i nařízení vlády a jejich praktické řešení.</p>
<p class="align-blok">Mezi hlavní témata patřila prezentace výsledků výzkumného šetření, které veřejná
ochránkyně práv provedla v tomto roce a jež se týkalo efektivity státního zdravotního dozoru
při využití vybraných preventivních a sankčních nástrojů zákona. Kulatý stůl přispěl k diskusi
ohledně možností orgánů ochrany veřejného zdraví aktivně ovlivňovat postupy provozovatelů
nadlimitního zdroje hluku nástroji státního zdravotního dozoru se zaměřením na časově omezená
povolení a jejich odejmutí, na pokuty za přestupek a jejich výši v případě opakovaných deliktů,
jakož i na pozastavení provozu nebo používání zdroje hluku nebo pozastavení výkonu činnosti
zdroje hluku</p>
<p class="align-blok">V odpoledním bloku jsme se zaměřili na problematiku sdílené odpovědnosti více provozovatelů
zdrojů hluku. V rámci diskuse byly předmětem kulatého stolu i další aktuální témata
preventivního a následného dozoru orgánů ochrany veřejného zdraví (viz blíže rámcový program).
Po uvedení tématu pracovníky a pracovnicemi Kanceláře veřejného ochránce práv byla volena
forma řízené panelové diskuse. </p><h3 class="align-blok">PROGRAM KULATÉHO STOLU ZAHRNOVAL TYTO TEMATICKÉ OKRUHY:</h3><p></p><ul><li><b>Prezentace výzkumného šetření</b></li><li><b>Časově omezená povolení a jejich odejmutí </b></li><li><b>Pokuty za přestupek a jejich výše v případě opakovaných deliktů,
pozastavení provozu nebo používání zdroje hluku, pozastavení výkonu
činnosti zdroje hluku</b></li><li><b>Sdílená odpovědnost více provozovatelů zdrojů hluku, platný právní stav a
stav de lege ferenda </b></li><li><b>Diskuse k vybraným aktuálním tématům ochrany před hlukem
v komunálním prostředí (např. hluk ze střelnic a „sportovních“ letišť, užívání
staveb – hluk z tepelných čerpadel, hluk z pravidelných hudebních produkcí
ve stavbě ad. </b></li></ul><p></p>
<p><span style="font-size: 12.8px;">POZVÁNKA S PROGRAMEM </span><a href="/uploads-import/projekt_ESF/00_2019_VA/KULATE_STOLY/11_19_Aktualni_temata_problematiky_hluku/11_19_Aktualni_temata_problematiky_hluku_v_komunalnim_prostredi_POZVANKA.pdf" style="font-size: 12.8px;">ZDE</a>.</p>
