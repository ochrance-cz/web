---
title: "Vliv judikatury Soudního dvora Evropské unie na antidiskriminační právo"
oldUrl: /dalsi-aktivity/archiv-vzdelavacich-akci/?tx_odcalendar[uid]=85&cHash=4c685d0d639378673ba60f90904315c5
startDate: 2014-12-02
---

<p>Vstup České republiky do Evropské unie, od kterého uplynulo v tomto roce právě deset let, nenávratně ovlivnil vnitrostátní právo ve všech oblastech. Stále důležitějším zdrojem se stává kromě primárního a sekundárního práva i judikatura Soudního dvora Evropské unie.</p>
<p>Právě v oblasti antidiskriminačního práva je judikatura Soudního dvora Evropské unie považována za významný pramen práva. I když jsou jednotlivá rozhodnutí v průběhu let propracovanější, jejich výklad často vyvolává další důležité otázky. Klíčové judikáty Soudního dvora Evropské unie otvírají nové možnosti ve vymezování teoretických pojmů a naznačují budoucí vývoj evropského antidiskriminačního práva. </p>
<p>Náplní semináře bude analýza role Soudního dvora Evropské unie v oblasti aplikace antidiskriminačních směrnic a vliv judikatury na jednotlivé diskriminační důvody, jak je rozlišuje antidiskriminační právo. V rámci analýzy rozhodovací činnosti Soudního dvora Evropské unie nebudou opomenuty úkoly a postavení generálních advokátů a přínosnost jejich stanovisek. K procesním aspektům patří i otázka efektivity udělovaných sankcí. </p>
<p>Cílem odborného semináře bude komplexní ohlédnutí se za judikaturou Soudního dvora Evropské unie, která formovala evropské antidiskriminační právo a našla svůj odraz i ve vnitrostátní právní úpravě. Účelem diskursu bude nejenom odborná analýza dosavadních důsledků, ale i budoucího směřování koncepčního pojetí antidiskriminačního práva.  </p>
<p>Věcnou garantkou odborného semináře je Mgr. Ivana Janoušková, kterou můžete kontaktovat na e-mailové adrese <a href="mailto:ivana.janouskova@ochrance.cz">ivana.janouskova@ochrance.cz</a>, nebo na tel. č. 542 542 345.</p>
<p><a href="https://www.ochrance.cz/fileadmin/user_upload/Konference/Konference_2014/Vliv-judikatury-soudniho-dvora.pdf" target="_blank">Program semináře</a></p>
