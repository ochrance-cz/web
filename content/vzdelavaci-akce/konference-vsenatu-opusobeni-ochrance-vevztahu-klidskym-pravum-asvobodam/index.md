---
title: "Konference v Senátu o působení ochránce ve vztahu k lidským právům a svobodám"
oldUrl: /dalsi-aktivity/archiv-vzdelavacich-akci/?tx_odcalendar[uid]=22&cHash=970d34b7c745fedaf2af35d7acc04b80
startDate: 2011-12-13
perex: |
  Společná konference veřejného ochránce práv a Senátu Parlamentu ČR na téma "Působení ombudsmana k ochraně základních práv a svobod"
---

<p>V úterý 13. prosince 2011 pořádá veřejný ochránce práv spolu se Senátem Parlamentu ČR konferenci na téma Působení ombudsmana k ochraně základních práv a svobod. Konference se uskuteční v jednacím sále Senátu ve Valdštejnském paláci v Praze a jejím cílem je představit činnost ombudsmana na poli ochrany práv jednotlivců v situacích a oblastech, na které se zákonem stanovená působnost ombudsmana vztahuje. V rámci jednotlivých diskuzních bloků budou představeny tři základní oblasti působnosti ochránce, tj. ochrana osob před jednáním orgánů státní správy, ochrana osob omezených na svobodě a ochrana osob před diskriminací. To vše jak v obecné rovině, tak i s rozborem konkrétních případů. V jednotlivých blocích vystoupí zástupci z řad poslanců, senátorů a odborné veřejnosti. V části věnované veřejné správě to bude např. předseda Výboru pro veřejnou správu a regionální rozvoj Poslanecké sněmovny Stanislav Polčák, místopředsedkyně Výboru pro sociální politiku Poslanecké sněmovny Jitka Chalánková, či senátor Petr Vícha. V části věnované ochraně osob omezených na svobodě vystoupí s diskuzními příspěvky mezi jinými předseda Ústavně-právního výboru Senátu Miroslav Antl, generální sekretář Ústavního soudu Tomáš Langášek a zástupkyně Ligy lidských práv Barbora Rittichová.</p>
<p>Konference je pořádána v souvislosti s Dnem lidských práv a jako připomenutí 20. výročí přijetí Listiny základních práv a svobod.</p>
<p><a href="https://www.ochrance.cz/fileadmin/user_upload/Konference/VOP_Senat_2011-Program-a-pokyny.pdf" target="_blank">Program a organizační pokyny</a> (345.3 kB, Adobe Acrobat dokument)</p>
<p><a href="https://www.ochrance.cz/fileadmin/user_upload/Publikace/Konference_v_Senatu.pdf" target="_blank">Příspěvky z konference</a> (856 kB, Adobe Acrobat dokument)</p>
