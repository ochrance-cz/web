---
title: "Otevřenost veřejné správy"
oldUrl: /dalsi-aktivity/archiv-vzdelavacich-akci/?tx_odcalendar[uid]=9&cHash=66664cd49b9b7debba39ff8a4c1e2c08
startDate: 2009-11-26
perex: |
  Ve dnech 26. a 27. listopadu 2009 pořádá veřejný ochránce práv mezinárodní konferenci Otevřenost veřejné správy. Jejím sílem je představit a porovnat právní prostředí v oblasti přístupu orgánů státní správy a samosprávy k veřejnosti ve středoevropských zemích. Mezi účastníky budou ombudsmani ze Slovenska, Polska, Maďarska, Rakouska, které doplní zástupci z řad akademiků, pracovníků nevládních organizací a dalších odborníků na uvedenou problematiku.
---

<p>Konference bude tematicky rozdělena do tří bloků:</p><ol><li>Právo na informace ve veřejné správě</li><li>Transparentnost versus ochrana zájmů osob a institucí</li><li>Role ombudsmana při posílení práva na otevřenost veřejné správy</li></ol><h2>Základní informace o zaměření a pojetí konference</h2><p><i>Účelem pracovní konference je představit a v diskusi následně podrobně porovnat právní prostředí v oblasti přístupu orgánů státní správy a samosprávy k veřejnosti ve vybraných středoevropských zemích. Mezi pozvanými účastníky konference jsou ombudsmani či jejich zástupci ze <b>Slovenska, Polska, Maďarska, Rakouska a České republiky</b>, doplnění o zástupce z řad akademiků, pracovníků nevládních organizací a dalších odborníků na uvedenou problematiku. </i></p>
<p><i>Právní zakotvení, společenská role a dosavadní zkušenosti jednotlivých ombudsmanů vybraných zemí jsou v mnohých ohledech velmi podobné. Jedním z jejich základních úkolů je totiž především průběžná snaha o zpřístupnění a otevření veřejné správy směrem k osobám, které se na ni obracejí. Tento proces, jakkoli dlouhodobý a provázený nejrůznějšími právními omezeními především v oblasti ochrany osobních údajů a oprávněných zájmů třetích osob, má mít za cíl skutečně perfektně a transparentně fungující administrativu.</i></p>
<p><i>Konference bude tematicky rozdělena do tří bloků:</i></p>
<p><b><i>První blok</i></b><i> si klade za cíl představit prostřednictvím příspěvků jednotlivých ombudsmanů právní úpravu a praktickou aplikaci práva na informace o činnosti veřejné správy v jednotlivých zemích. Půjde o popis a následné diskusní srovnání jednotlivých postupů národních úřadů při poskytování informací o jejich činnosti.</i></p>
<p><b><i>Druhý blok</i></b><i> naváže příspěvky akademiků a odborníků, v nichž budou popsány a podrobně prodiskutovány konkrétní zákonné a jiné limity a omezení při poskytování informací a zpřístupňování údajů o činnosti veřejné správy. Půjde tedy o popis a diskusi o relativně protichůdných zájmech na transparentnost veřejné správy na straně jedné a na dodržování zásady ochrany osobních údajů a oprávněných zájmů třetích osob na straně druhé.</i></p>
<p><b><i>Třetí blok</i></b><i> celou konferenci uzavře z pohledu činnosti ombudsmanských institucí. Ze strany ombudsmanů a jejich spolupracovníků budou představeny konkrétní nástroje a pozitivní výsledky jejich činnosti v oblasti zlepšování stavu otevřenosti veřejné správy směrem ke konkrétním adresátům.</i></p>
<p><i>Stěžejní příspěvky, které na konferenci zazní, budou následně vydány formou elektronického sborníku, přístupného na <a href="http://www.ochrance.cz">www.ochrance.cz</a>.</i></p>
<p><i>Jednacími jazyky konference budou <b>čeština a angličtina</b>, simultánní tlumočení bude zajištěno. </i></p><h2><strong>Program</strong></h2><p><i>Jednotlivé obsahové bloky programu budou vždy uvedeny moderátorem v rozsahu cca 10 minut, následovat budou referáty vybraných hostů a odborná diskuze. </i></p><h3>středa  25. listopadu 2009 </h3><p><b>Večer    </b>individuální příjezd a ubytování účastníků </p>
<p>(hotel Continental, Kounicova 6, <u><a href="http://www.continentalbrno.cz/" target="_blank">www.continentalbrno.cz</a></u>)</p><h3>čtvrtek 26. listopadu 2009</h3><p><b>8:30  </b>přeprava z hotelu do Kanceláře veřejného ochránce práv</p>
<p><b>8:30 – 9:30</b>  Prezence účastníků a společná ranní káva</p>
<p><b>9:30  Slavnostní zahájení a přivítání účastníků</b></p>
<p>Otakar MOTEJL, veřejný ochránce práv</p>
<p>Jitka SEITLOVÁ, zástupkyně veřejného ochránce práv</p>
<p><b>10:00 – 12:00  I. blok – PRÁVO NA INFORMACE VE VEŘEJNÉ SPRÁVĚ</b></p>
<p><i>(moderuje Oldřich Kužílek)</i></p>
<p>Otakar MOTEJL, Jitka SEITLOVÁ</p>
<p><i>Základní východiska práva na informace ve veřejné správě z pohledu ombudsmana</i></p>
<p>Michal HAŠEK, hejtman Jihomoravského kraje a předseda   Asociace Krajů ČR</p>
<p><i>Právo veřejnosti na transparentní jednání úřadů a institucí</i> </p>
<p>Pavel KANDRÁČ, verejný ochránca práv, Slovensko</p>
<p><i>Aktuální otázky přístupu veřejnosti k informacím na Slovensku </i></p>
<p><b>11:00 – 11:30  Přestávka na kávu a společné foto</b></p>
<p><b>11:30 – 12:30</b>  András JÓRI, data Protection Commissioner, Hungary</p>
<p><i>Access to public information in Hungary</i></p>
<p>Peter KOSTELKA, Austrian Ombudsman Board, Austria</p>
<p><i>Access to public information in Austria </i></p>
<p>Miroslav WRÓBLEWSKI, Office of the Commissioner for Civil Rights Protection, Poland </p>
<p><i>Access to public information in Poland</i></p>
<p>Attila PÉTERFALVI, Parliamentary Commissioner´s Office, Hungary</p>
<p><i>Access to public information in Hungary</i></p>
<p><b>Diskuze</b></p>
<p><b>12:30 – 14:00  Oběd v prostorách KVOP</b></p>
<p><b>13:00  Tisková konference (tiskové středisko KVOP)</b></p>
<p><b>14:00 – 17:00  II. blok – TRANSPARENTNOST VS. OCHRANA ZÁJMŮ OSOB A INSTITUCÍ</b></p>
<p><i>(moderuje Karel Černín)</i></p>
<p>Milan PODHRÁZKÝ, Nejvyšší správní soud</p>
<p><i>Vývoj judikatury správních soudů v oblasti práva na informace</i></p>
<p>Igor NĚMEC, předseda Úřadu pro ochranu osobních údajů</p>
<p><i>Pravidla ochrany osobních údajů v moderní a otevřené veřejné správě</i></p>
<p>Vladimír SLÁDEČEK, Právnická fakulta Univerzity Palackého</p>
<p><i>Diskrétnost vs. publicita veřejné správy: nástin vývoje po roce 1989</i></p>
<p><b>15:30 – 16:00  Přestávka na kávu</b></p>
<p><b>16:00 – 17:00  </b>  Helena SVATOŠOVÁ, Iuridicum Remedium</p>
<p><i>Kazuistika – nucený výkon povinnosti poskytnout informace a jeho limity</i></p>
<p>David ONDRÁČKA, Transparency International ČR</p>
<p><i>Zkušenosti Transparency International s otevřeností české veřejné správy</i></p>
<p>Soňa SKULOVÁ, Právnická fakulta Masarykovy univerzity</p>
<p><i>Princip transparentnosti vs. princip diskrétnosti ve správním řízení v podmínkách České republiky</i></p>
<p>Lukáš ROTHANZL, Ministerstvo vnitra</p>
<p><i>Zkušenosti ministerstva vnitra jako odvolacího orgánu při řešení stížností na přístup k informacím</i></p>
<p><b>Diskuze</b></p>
<p><b>17:00  Tematická prohlídka hradu Špilberk (přeprava zajištěna)</b></p>
<p><b>20:00  Večeře U královny Elišky, Mendlovo náměstí, Brno</b></p>
<p><b>(přeprava od hotelu v 19:45 hod)</b></p><h3>pátek 27. listopadu 2009</h3><p><b>9:30 – 12:30  III. blok – Role ombudsmana při posílení práva na otevřenost veřejné správy</b></p>
<p><i>(moderuje Kateřina Valachová)</i></p>
<p>Oldřich KUŽÍLEK, poradce pro otevřenost veřejné správy</p>
<p><i>Otevřenost – klíčová služba státu občanům</i></p>
<p>Petr POLÁK, Kancelář veřejného ochránce práv</p>
<p><i>Ochrana soukromí a přístup k informacím v prostoru veřejné správy</i></p>
<p>David SLOVÁČEK, Kancelář veřejného ochránce práv</p>
<p><i>Informace o správním trestání podnikatelů</i></p>
<p><b>11:00 – 11:30  Přestávka na kávu</b></p>
<p>Michal BRUMAR, Univerzita Palackého v Olomouci</p>
<p><i>Sankční zveřejnění případů řešených ombudsmany v členských zemích EU</i></p>
<p>Karel ČERNÍN, Kancelář veřejného ochránce práv</p>
<p><i>Přístup ke kopiím v držení úřadů</i></p>
<p>Michal ČERMÁK, Kancelář veřejného ochránce práv</p>
<p><i>Přístup odsouzených ke vnitřním předpisům Vězeňské služby</i></p>
<p><i>Diskuzní příspěvky:</i></p>
<p>Zdeňka SVOBODOVÁ, Kancelář veřejného ochránce práv</p>
<p><i>Obecní samospráva – účast veřejnosti na jednání zastupitelstva, přístup veřejnosti k informacím v samosprávě</i></p>
<p>Eva HODAŇOVÁ, Kancelář veřejného ochránce práv</p>
<p><i>Utajování jmen odborníků a členů znaleckých komisí</i></p>
<p><b>Diskuze + závěr konference</b></p>
<p><b>12:30    Oběd v prostorách KVOP + odjezd účastníků</b></p>
