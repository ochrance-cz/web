---
title: "Sociální bydlení"
oldUrl: /dalsi-aktivity/archiv-vzdelavacich-akci/?tx_odcalendar[uid]=13&cHash=50c29c353952e079393a6fbd14751e43
startDate: 2008-11-24
perex: |
  Účelem pracovní konference je diskutovat a nalézt praktické a použitelné návody pro obce a města, které by jim pomohly předcházet rozšiřování a tvorbě sociálně vyloučených lokalit se zdůrazněním potřeby zajištění bydlení.
---

<p>Veřejný ochránce práv si Vás dovoluje pozvat na odbornou konferenci</p><h1>Sociální bydlení</h1><p>která se koná ve dnech 24. - 25. listopadu 2008 od 13:00 h ve velkém konferenčním sále Kanceláře veřejného ochránce práv, Údolní 39, 602 00 Brno</p>
<p>Účelem pracovní konference je diskutovat a nalézt praktické a použitelné návody pro obce a města, které by jim pomohly předcházet rozšiřování a tvorbě sociálně vyloučených lokalit se zdůrazněním potřeby zajištění bydlení. </p>
<p>V průběhu konference budou shrnuty současné nástroje státní správy a samosprávy, které k tomu mohou sloužit, včetně konkrétních případů dobré a špatné praxe.</p>
<p>K tomuto účelu vznikl za vzájemné spolupráce veřejného ochránce práv, Ministerstva vnitra, Ministerstva pro místní rozvoj a Ministerstva práce a sociálních věcí pracovní návrh doporučení pro obce a města, který bude dán účastníkům konference k dispozici, aby se s ním mohli seznámit a diskutovat jeho obsah.</p>
<p>Pořadatelé vycházejí z přesvědčení, že je třeba vyvážit postavení menších obcí vůči větším obcím při řešení problému sociálně vyloučených lokalit. Je to proto, že v praxi malé obce nesou často následky sestěhovávání sociálně vyloučených nebo ohrožených sociálním vyloučením. Přitom jim chybí administrativní aparát větších obcí a měst i zkušenosti s řešením takového problému. Na konferenci by se mělo dostat prostoru pro slyšení obou stran.</p>
<p>Příčinou hrozby vzniku a rozšiřování sociálně vyloučených lokalit jsou často problémy spojené se zajištěním bydlení. Reálná možnost opustit takovou lokalitu závisí v praxi opět na schopnosti si nalézt jiné odpovídající bydlení na trhu s byty.</p>
<p>Zajištění důstojného bydlení je pro každého jednotlivce/pro každou rodinu výchozím předpokladem pro skutečné řešení dalších souvisejících sociálních problémů.</p>
<p>Jedním z výsledků konference by tak měly být náměty, jakým dílčím či komplexním způsobem doplnit stávající právní úpravu sociálního bydlení.</p>
<p>Konference se zúčastní zástupci obcí a měst, krajů, ústředních orgánů státní správy a nevládních organizací. </p><h4>PROGRAM KONFERENCE</h4><h3>24. listopadu 2008</h3><p>12:00 – 13:00 Registrace účastníků</p>
<p>13:00 – 13:30 Úvodní slovo: JUDr. Otakar Motejl, veřejný ochránce práv </p>
<p>13:30 – 15:20 </p><h4>I. TEMATICKÝ BLOK</h4><p>Postupy orgánů pomoci v hmotné nouzi a státní sociální podpory při zajištění bydlení </p><ul><li>JUDr. Michaela Kepková, Ministerstvo práce a sociálních věcí „Limity současné právní úpravy příspěvku a doplatku na bydlení“ </li><li>Mgr. et Mgr. Jiří Hrubý, Kancelář veřejného ochránce práv „Definice obytné místnosti v zařízeních určených k trvalému bydlení při poskytování doplatku na bydlení, příspěvku na bydlení, kasuistiky z činnosti veřejného ochránce práv“ </li><li>Mgr. Alena Beková, Městský úřad Vsetín „Poukazování úhrad za nájemné a služby spojené s bydlením přímo na účet pronajímatele nebo dodavatele  těchto služeb, faktické překážky pro využívání institutu zvláštního příjemce v praxi“ </li><li>Mgr. Oto Holeček, Sdružení azylových domů „Přístup klientů azylových domů k doplatku na bydlení a okamžité mimořádné pomoci při zajištění bydlení, realita návazného zajištění bydlení“ </li><li>Diskuse</li></ul><p>15:20 – 15:40 Přestávka na kávu</p>
<p>15:40 – 17:30</p><h4>II. TEMATICKÝ BLOK </h4><p>Sociálně-právní ochrana dětí a právo na bydlení </p><ul><li>Mgr. Jiří Bureš, Magistrát města Most „Činnost orgánů sociálně-právní ochrany dětí, komunikace s bytovými odbory obcí a měst, ochrana  práv dětí v sociálně vyloučených lokalitách“ </li><li>Mgr. Klára Panovská, Kancelář veřejného ochránce práv „Odnímání dětí a umisťování do ústavní výchovy z bytových důvodů, kasuistiky z činnosti veřejného ochránce práv“ </li><li>PhDr. Eva Rotreklová, TRIADA o.s. „Odnímání dětí a umisťování do ústavní výchovy z bytových důvodů, možnosti pomoci ze strany nevládních organizací“ </li><li>Mgr. David Strupek, advokát, Poradna pro občanství, občanská a lidská práva „Judikatura Evropského soudu pro lidská práva – kauza Havelka versus Česká republika“ </li><li>Diskuse </li><li>Ukončení prvního dne konference, dílčí shrnutí</li></ul><h3>25. listopadu 2008</h3><p>9:00 – 9:30 Úvodní slovo: Mgr. Zdeněk Zajíček, náměstek ministra vnitra pro veřejnou správu, informatiku, legislativu a archivnictví</p>
<p>9:30 – 10:30</p><h4>III. TEMATICKÝ BLOK </h4><p>Přístup občanů obce k obecnímu bytovému fondu</p><ul><li>RNDr. Jitka Seitlová, zástupkyně veřejného ochránce práv „Úloha obcí v bytové politice“ </li><li>Mgr. Petr Prokop, Ministerstvo vnitra, odbor dozoru a kontroly „Limity výkonu dozoru nad samostatnou působností obcí, možnosti metodické pomoci“ </li><li>Mgr. Sri Kumar Vishwanathan, Hana Žurovcová, Vzájemné soužití o.s. „Spolupráce s obcí při řešení tíživé bytové situace, případy z praxe“ </li><li>Diskuse</li></ul><p>10:30 – 10:50 Přestávka na kávu</p>
<p>10:50 – 11:50</p><h4>IV. TEMATICKÝ BLOK </h4><p>Programy rozvoje obcí, dotační politika, granty</p><ul><li>Ministerstvo pro místní rozvoj „Informace z přípravy dotačních programů MMR využitelných pro sociální bydlení“ </li><li>Mgr. David Oplatek, Agentura pro sociální začleňování „Sociální firma“ </li><li>Mgr. Radek Jiránek, Ministerstvo vnitra, odbor prevence kriminality „Programy využitelné pro zlepšení života v sociálně vyloučených lokalitách“ </li><li>Diskuse</li></ul><p>11:50 – 12:30</p><h4>V. TEMATICKÝ BLOK </h4><p>Kvalita zajištění bydlení </p><ul><li>JUDr. Ivo Krýsa, KHS Středočeského kraje „Limity právní úpravy ochrany veřejného zdraví v sociálně vyloučených lokalitách – působnost KHS v ubytovacích zařízeních a v bytových domech“ </li><li>Mgr. David Slováček, Kancelář veřejného ochránce práv „Možnosti stavebních úřadů při posuzování stavu staveb v sociálně vyloučených lokalitách, kasuistiky z činnosti veřejného ochránce práv““ </li><li>Diskuse</li></ul><p>12:30 – 13:30 Oběd formou rautu </p>
<p>13:30 – 15:15</p><h4>VI. TEMATICKÝ BLOK</h4><p>Praxe sociálního bydlení z bytové politiky obcí </p><ul><li>Mgr. Radka Soukupová, Svaz měst a obcí, sociální komise „Přístupy měst a obcí k plnění sociální funkce v bytové politice“ </li><li>Ing. Petr Hladík, Naděje o.s., pobočka Písek „Integrační program Naděje a zkušenosti z praxe“ </li><li>Jan Houdek, CENTROM o. s., Ostrava „Program prostupného bydlení“ </li><li>Zdeněk Mader, Čechy pod Kosířem, starosta „Limity malých obcí při zajištění sociálního bydlení“ </li><li>Mgr. Zuzana Gáborová, Kancelář veřejného ochránce práv „Zajištění bydlení nebo ubytování prostřednictvím obecního bytového fondu, zohlednění sociální situace žadatele a jeho rodiny – příklady různého pojetí v pravidlech pro pronájem obecních bytů přijímaných obcemi“ </li><li>Mgr. Sylvie Zavadilová, Magistrát města Brna „Možnosti zajištění bydlení osobám nacházejícím se v tíživé sociální situaci ve statutárním městě Brně“ </li></ul><ul><li>Závěrečná diskuse, ukončení konference</li></ul><p><strong>Sborník z konference najdete v části Publikace – <a href="https://www.ochrance.cz/dalsi-aktivity/publikace/sborniky-z-konferenci/">Sborníky z konferencí</a></strong></p>
