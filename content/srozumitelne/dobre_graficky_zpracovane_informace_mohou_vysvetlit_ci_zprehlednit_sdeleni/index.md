---
title: Dobře graficky zpracované informace mohou vysvětlit či zpřehlednit sdělení
num: 15
---
Říká se, že obrázek řekne víc než tisíc slov. Pomohou čtenáři pochopit a představit si sdělené, které bychom v textu vysvětlovali velmi obtížně a zdlouhavě. Proto využívejte vše, co vám pomůže sdělení zpřehlednit nebo vysvětlit.

Pamatujte však na to, že někteří lidé s poruchami zraku používají elektronické čtečky. Ty přečtou text, ale obrázek ne. Proto k obrázku vytvořte alternativní popisek, který čtečka přečte.

V úředních textech pro nás budou nejužitečnější tabulky, graficky přehledné návody či schémata:

### Tabulky

{{% vhodne %}}

![Tabulka ukazuje, kolik let důchodového pojištění potřebujete, abyste dostali invalidní důchod. Má tři sloupce: podle věku ukazuje, kolik let pojištění byste museli získat před vznikem invalidity, a kolik let můžete získat jinak, pokud nezískáte potřebnou dobu pojištění před vznikem invalidity.](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/tabulka.png)

{{% /vhodne %}}

### Postupy, návody

Postupy či návody čtenářům umožní postupovat krok po kroku a uvědomit si, v jaké fázi procesu jsou a co je ještě čeká:

{{% vhodne %}}

![Návod, jak dostat advokáta na krátkou poradu: detailní popis postupu ve třech navazujících krocích.](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/navod.png)

{{% /vhodne %}}

### Schémata

Schéma umožní čtenářům zorientovat se v procesu, který může mít rozdílné výstupy:

{{% vhodne %}}

![Rozvětvené schéma, co dělat, když vám zaměstnavatel dluží mzdu. Podle několika kritérií zjistíte, zda podat běžnou žalobu k soudu, požádat úřad práce o tři splatné mzdy, přihlásit dlužnou mzdu do insolvenčního řízení nebo už nedělat nic. ](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/schema.png)

{{% /vhodne %}}

### Obrázky

Slona je prostě lehčí poznat než popsat.

{{% vhodne %}}

**Co mohu dělat, když mi ubyla výměra pozemku?**

Pokud úbytek souvisí s obnovou katastrálního operátu, můžete do 15 dní podat **námitky** proti obnovenému operátu. Pokud ne nebo lhůta uplynula, můžete podat **návrh na opravu chyby**.

**Výměra ale není závazný údaj katastru nemovitostí a nepotvrzuje rozsah vlastnického práva.** Pozemek se do mapy zakreslí jako průmět do zobrazovací roviny (obrázek níže). Výměra se určuje výpočtem z mapy, a proto nemusí odpovídat Vašemu měření v terénu.

**Příklad:** Když mají dva pozemky v terénu stejné rozměry, ale jeden je v rovině a druhý ve svahu, mají různou výměru. Místo výměry se proto raději soustřeďte na hranice pozemků v terénu, které se odrážejí v zákresu parcely v katastrální mapě.

![Nákres ukazuje rozdíl mezi skutečnou rozlohou pozemku, který je ve svahu, ve srovnání s jeho rozlohou v katastrální mapě (průmět svahu do roviny)..](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/pozemek_sam.png)

{{% /vhodne %}}
