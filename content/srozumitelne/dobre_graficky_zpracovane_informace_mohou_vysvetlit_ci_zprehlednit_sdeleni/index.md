---
title: Dobře graficky zpracované informace mohou vysvětlit či zpřehlednit sdělení
num: 15
---
Říká se, že obrázek řekne víc než tisíc slov. Pomohou čtenáři pochopit a představit si sdělené, které bychom v textu vysvětlovali velmi obtížně a zdlouhavě. Proto využívejte vše, co vám pomůže sdělení zpřehlednit nebo vysvětlit.

Pamatujte však na to, že někteří lidé s poruchami zraku používají elektronické čtečky. Ty přečtou text, ale obrázek ne. Proto k obrázku vytvořte alternativní popisek, který čtečka přečte.

V úředních textech pro nás budou nejužitečnější tabulky, graficky přehledné návody či schémata:

#### Tabulky

![Tabulka ukazuje, kolik let důchodového pojištění potřebujete, abyste dostali invalidní důchod. Má tři sloupce: podle věku ukazuje, kolik let pojištění byste museli získat před vznikem invalidity, a kolik let můžete získat jinak, pokud nezískáte potřebnou dobu pojištění před vznikem invalidity.](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/tabulka.png)

#### Postupy, návody

Postupy či návody čtenářům umožní postupovat krok po kroku a uvědomit si, v jaké fázi procesu jsou a co je ještě čeká:

![Návod, jak dostat advokáta na krátkou poradu: detailní popis postupu ve třech navazujících krocích.](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/navod.png)

#### Schémata

Schéma umožní čtenářům zorientovat se v procesu, který může mít rozdílné výstupy:

![Rozvětvené schéma, co dělat, když vám zaměstnavatel dluží mzdu. Podle několika kritérií zjistíte, zda podat běžnou žalobu k soudu, požádat úřad práce o tři splatné mzdy, přihlásit dlužnou mzdu do insolvenčního řízení nebo už nedělat nic. ](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/schema.png)

#### Obrázky

Slona je prostě lehčí poznat než popsat.

![Nákres vysvětluje rozdíl mezi skutečnou rozlohou pozemku, který je ve svahu, ve srovnání s jeho rozlohou v katastrální mapě.](https://www.ochrance.cz/srozumitelne/dobre_graficky_zpracovane_informace_mohou_vysvetlit_ci_zprehlednit_sdeleni/pozemek.png)