---
title: Nepište hanlivě či ironicky
num: 52
---
{{< nevhodne >}}

Obecní úřad zjevně ignoroval pokyn krajského úřadu, a to i poté, co byl starosta na existenci pokynu krajského úřadu důrazně upozorněn. Proto žádáme obecní úřad, aby pokyn laskavě provedl.

{{< /nevhodne >}}

To je možná pravdivé tvrzení, ze kterého postřehneme oprávněnou frustraci krajského úřadu. Adresát (a všichni kolem) budou však text číst takto:

Na obecním úřadě jsou všichni pitomci, kteří kašlou na to, co jim nařídíme. Největší pitomec je starosta. Už s tím – píp – něco udělejte.

S tím se obecnímu úřadu do plnění pokynu asi moc chtít nebude. Proto obecnímu úřadu raději napišme:

{{< nevhodne >}}

Zjistili jsme, že jste ještě nesplnili náš pokyn, který jsme vám poslali dne 1. 2. 2022 a znovu panu starostovi dne 5. 2. 2022. Žádáme, abyste pokyn provedli. Je to důležité, protože…

{{< /nevhodne >}}

To znamená, že konstatujeme, kdy jsme jim pokyn poslali, požádáme je o splnění a nejlépe připojíme důvod proč. Třeba se jim náš pokyn zdál zbytečný a dosud neměli motivaci ho splnit. Je pravděpodobné, že budou mít větší chuť do práce než po přečtení původního znění.