---
title: Výčty pište tak, aby se v nich čtenář snadno vyznal
num: 46
---
Výčty musí být jednoznačné, abychom čtenáře nezmátli. Například v následujícím výčtu o pouhých dvou položkách může čtenář váhat, zda dítě mělo či nemělo mít negativní test, protože k „RT-PCR test negativní“ hledá sloveso.

{{< nevhodne >}}

Karanténní opatření končí …, pokud dítě nemělo po dobu karantény příznaky onemocnění a RT-PCR test negativní.

{{< /nevhodne >}}

{{< vhodne >}}

Karanténní opatření končí …, pokud dítě nemělo po dobu karantény příznaky onemocnění a pokud mělo negativní RT-PCR test.

{{< /vhodne >}}

Proto se snažte psát tak, aby bylo čtenáři jasné, co každá položka výčtu znamená.

### Odrážky a číslování

Odrážky a číslování jsou šikovným pomocníkem, protože čtenář na první pohled vidí, že následuje výčet.

Pokud začnete výčet návětím (to je začátek věty), měli byste v každé odrážce či čísle větu smysluplně dokončit. V příkladu končí správně pouze první odrážka, druhá ne.

{{< nevhodne >}}

Na pracovní rehabilitaci vás můžeme zařadit

* pokud máte zdravotní postižení,
* dočasná neschopnost práce, pokud to doporučí váš ošetřující lékař, protože se očekává, že budete uznáni za člověka se zdravotním postižením...

{{< /nevhodne >}}

{{< vhodne >}}

Na pracovní rehabilitaci vás můžeme zařadit, pokud

* máte zdravotní postižení,
* jste dočasně neschopní práce…

{{< /vhodne >}}

### Stejné slovní druhy

{{< nevhodne >}}

Na pracovní rehabilitaci vás můžeme zařadit, pokud máte zdravotní postižení, dočasná neschopnost práce, pokud to doporučí váš ošetřující lékař, …

{{< /nevhodne >}}

{{< vhodne >}}

Na pracovní rehabilitaci vás můžeme zařadit, pokud máte zdravotní postižení, pokud jste dočasně neschopní práce...

{{< /vhodne >}}