---
title: Právní pravidlo, příběh i posouzení si musejí odpovídat; tak se ujistíte,
  že jste sdělili jen to důležité a na nic nezapomněli
num: 7
---
Pokud si uvědomujete, který typ informací sdělujete, povede vás to k tomu, že sdělíte **jednotlivé typy informací odděleně a postupně**. Díky tomu:

1. **sdělíte informace přehledně a srozumitelně a**
2. **ujistíte se, že jste nic nevynechali** (třeba část právního pravidla) a nepíšete nic zbytečně (třeba nedůležité informace příběhu).

Přečtete si následující příklad, který jsme rozdělili podle typu sdělované informace:

{{< hodnoceni >}}

V průběhu kontroly bylo zjištěno podezření z porušení

{{< /hodnoceni >}}

{{< pravni >}}

ustanovení § 21 odst. 4 zákona o ochraně veřejného zdraví,

{{< /pravni >}}

{{< hodnoceni >}}

kterého se kontrolovaná osoba dopustila tím,

{{< /hodnoceni >}}

{{< vecne >}}

že v průběhu kontroly nebyl v kontrolované provozovně vyvěšen provozní řád schválený orgánem ochrany veřejného zdraví,

{{< /vecne >}}

{{< hodnoceni >}}

a to v souladu s výše uvedeným ustanovením,

{{< /hodnoceni >}}

{{< vecne >}}

přestože je v dotčené provozovně vykonávána činnost „Pedikúra, manikúra“,

{{< /vecne >}}

{{< pravni >}}

která je zákonem o ochraně veřejného zdraví považovaná za činnost epidemiologicky závažnou.

{{< /pravni >}}

Asi jste s porozuměním neměli velký problém, protože je věc velmi jednoduchá. Kdybyste však měli někomu vysvětlit právní pravidlo, kterým se kontrolní orgán řídil, nejspíš byste si museli přečíst odstavec znovu. A nejspíš byste zjistili, že vám v popisu právního pravidla chybí podstatné části, podle kterých chcete skutková zjištění posuzovat.

Zkuste přijít na to, zda paní Rumělková porušila některé ustanovení zákona o ochraně veřejného zdraví a případně které:

{{< pravni >}}

Podle § 19 zákona o ochraně veřejného zdraví je činnost pedikúra, manikúra epidemiologicky závažnou činností. Podle § 21 odst. 3 podnikatel, který provozuje takovou činnost, musí vypracovat provozní řád. Podle § 21 odst. 4 ho musí předložit ke schválení orgánu ochrany veřejného zdraví (krajské hygienické stanici) a při zahájení činnosti musí schválený provozní řád vyvěsit v provozovně.

{{< /pravni >}}

{{< vecne >}}

Při kontrole Vaší provozovny, v níž provozujete činnost „pedikúra, manikúra“, jsme zjistili, že nemáte vyvěšený provozní řád.

{{< /vecne >}}

Posuzujete věc takto?

{{< hodnoceni >}}

Domníváme se proto, že jste porušila povinnost uloženou v § 21 odst. 4 zákona o ochraně veřejného zdraví.

{{< /hodnoceni >}}