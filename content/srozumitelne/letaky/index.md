---
title: Letáky
---
Letáky tvoříme pro větší množství lidí, když jim chceme nabídnout praktické informace nebo návod. Pokud čtenář snadno najde potřebnou odpověď, může leták nahradit nebo doplnit naše individuální vysvětlení.

I v letácích platí obecná pravidla pro psaní úředních textů. Tady se dočtete ta, která jsou obzvláště důležitá, nebo ta, která se v jiných typech úředních textů neuplatní:

### Pokud píšete pro různorodé čtenáře, přizpůsobte text méně zdatným nebo rozdělte text na základní a podrobné informace

Například v letáku určeném uprchlíkům byla otázka:

{{% priklad %}}

Musí prokazovat Ukrajinci cestující do ČR na hraničních přechodech očkování proti covid-19 nebo mít test PCR nebo antigen?

{{% /priklad %}}

A odpověď:

{{% nevhodne %}}

V případě vstupu do ČR byla epidemiologická opatření pro občany Ukrajiny zrušena ochranným opatřením vydaným 24. 2. 2022.

{{% /nevhodne %}}

Uprchlíky však zajímá jasná odpověď a zpravidla nepotřebují vědět, které opatření nějakou jejich povinnost zrušilo. Úplně by stačilo:

{{% vhodne %}}

Ne.

{{% /vhodne %}}

Pokud byste však psali třeba pro dobrovolníky pomáhající na hranicích, informace o opatření byste připojit mohli:

{{% vhodne %}}

Ne. Epidemiologická opatření pro občany Ukrajiny vstupující do ČR zrušilo ochranné opatření vydané 24. 2. 2022.

{{% /vhodne %}}

### Zjednodušujte sdělení, pokud to čtenáři pomůže

Lepší je, když čtenář porozumí zjednodušeným informacím než žádným.

Pokud text zjednodušíte příliš a není tak podle vašeho názoru právně přesný, sdělte to čtenářům. Napište jim, že text slouží jen pro orientaci, a poraďte jim, kde se dozví přesné či podrobnější informace.

{{% vhodne %}}

Vysvětlíme základní pravidla promíjení úroků finančními úřady. Podrobnosti najdete v pokynu Generálního finančního ředitelství č. GFŘ-D-47 k promíjení příslušenství daně.

{{% /vhodne %}}

### Veďte se čtenářem rozhovor

Důsledně dodržujte my–vy. Nepište o čtenáři ve 3. osobě a už vůbec o něm nepište jako o „osobě“. Srovnejte odpovědi na otázku:

{{% priklad %}}

Kde můžu požádat o příspěvek na bydlení?

{{% /priklad %}}

{{% nevhodne %}}

O příspěvek na bydlení může oprávněná osoba požádat kterýkoliv úřad práce v kraji, kde má skutečné bydliště.

{{% /nevhodne %}}

Čtenář může váhat, kdo ta oprávněná osoba je. Proto jej oslovujte přímo:

{{% vhodne %}}

O příspěvek na bydlení můžete požádat kterýkoliv úřad práce v kraji, kde skutečně bydlíte.

{{% /vhodne %}}

### Na začátku napište, co čtenář v letáku najde

Pokud leták není na první pohled jasnou „mapou“ problematiky, popište na začátku, co v něm čtenář najde:

{{% vhodne %}}

Popíšeme jednotlivé druhy starobních důchodů a objasníme, kdy je můžete získat. Dozvíte se, zda a kolik si můžete k důchodu přivydělat a jestli si tím později zvýšíte důchod.

{{% /vhodne %}}

### Nejdříve napište obecné a základní informace a popisujte běžné situace. Teprve pak pište speciální informace a popisujte neběžné situace

Po obecných informacích přejděte ke zvláštním, po základních k podrobnějším. Okrajové situace můžete vynechat, místo toho můžete odkázat na jiný zdroj informací nebo přímo na úřad.

### Popisujte praktické návody, ne vzdálená a nereálná řešení



### Používejte příklady a infografiku

Podrobně v kapitolách kkk.