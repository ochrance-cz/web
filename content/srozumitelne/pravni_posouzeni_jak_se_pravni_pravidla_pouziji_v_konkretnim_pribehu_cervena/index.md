---
title: "Právní posouzení: jak se právní pravidla použijí v konkrétním příběhu
  (červená)"
num: 6
---
Právní posouzení může být velmi **stručné**. Například pro právní posouzení v našem očkovacím příkladu nám stačí jedna věta:

{{% hodnoceni %}}

Proto musí ředitel mateřské školy přijmout Anežku k předškolnímu vzdělávání.

{{% /hodnoceni %}}

Stručné právní posouzení však můžeme napsat pouze tehdy, pokud jsme dobře vysvětlili právní pravidla a podali důležité informace příběhu. Pak totiž čtenář rozumí jak pravidlům hry, tak příběhu a přijde na právní posouzení sám. Je to jako ve hře *Člověče, nezlob se*, když chceme zjistit, zda Pavel může, či nemůže nasadit:

{{% pravni %}}

K nasazení figurky na startovní pole je potřeba hodit šestku. Nemá-li hráč nasazenou žádnou figurku, hází kostkou do té doby, dokud nepadne šestka, nejvíce však třikrát.

{{% /pravni %}}

Teď víme, jaké pravidlo ve hře platí. A jdeme hrát:

{{% vecne %}}

Pavel hodil jedničku, trojku a pětku.

{{% /vecne %}}

Může Pavel nasadit figurku? Jasně že ne: pravidla jsou jasná, a co se stalo, je taky jasné. Víme, jak věc posoudit:

{{% hodnoceni %}}

Pavel proto nemůže nasadit.

{{% /hodnoceni %}}

V následujícím příkladu si přečtěte právní pravidlo a důležité informace z příběhu a věc posuďte:

{{% pravni %}}

Platnost dlouhodobého víza za účelem studia nelze prodloužit, pokud nastane důvod ke zrušení platnosti víza \[§ 35 odst. 3 a § 37 odst. 2 písm. a) zákona o pobytu cizinců]. Takovým důvodem je i to, že žadatel správnímu orgánu ve stanovené lhůtě nepředloží doklady za účelem ověření údajů uvedených v žádosti \[§ 56 odst. 1 písm. a) zákona o pobytu cizinců]. 

{{% /pravni %}}

{{% vecne %}}

Dne 15. května 2022 jste převzal naši výzvu, abyste do 15 dnů předložil potvrzení o studiu. Potvrzení jste nepředložil.

{{% /vecne %}}

Posuzujete věc takto?

{{% hodnoceni %}}

Proto jsme Vaši žádost o prodloužení platnosti dlouhodobého víza za účelem studia zamítli.

{{% /hodnoceni %}}