---
title: Čtěte po sobě (přehled a pomůcka k tisku)
num: 55
---
Můžete použít následující přehled a [pomůcku k tisku](https://www.ochrance.cz/uploads-import/ESO/p%C5%99%C3%ADru%C4%8Dka/Prirucka%20srozumitelneho%20psani%20A4.pdf):

#### Komu píšu? Co píšu?

* Píšu adresný text:

  * Je můj čtenář odborník nebo laik?
  * Může mít potíže s porozuměním?
  * Co čtenář o věci ví?
* Píšu neadresný text? Kdo budou typičtí čtenáři?

#### Čeho chci dosáhnout?

#### Co sdělím a co ne?

* Sděluji jen to důležité? Vypouštím vše ostatní?
* Píšu i informace důležité pro čtenáře?

#### Pět P: Vím, který typ informace píšu?

* Průvodní informace
* Právní pravidlo – porozumí čtenář pravidlu?
* Příběh (skutková zjištění) – píšu srozumitelně?
* Právní posouzení – vyplývá jasně z pravidla a příběhu?
* Pokyny (rady a doporučení) – radím přehledně a prakticky? Může čtenář podle mého návodu postupovat?

#### Uspořádávám text přehledně?

* Píšu jádro věci na začátek? Uvádím čtenáře do kontextu, pokud jej nezná?
* Řadím text tak, jak čtenář o sdělení přemýšlí?
* Člením text na oddíly či kapitoly?

  * Slovně: nadpisy, první věta, k .../ o ...
  * Graficky: odstavce, odrážky
* Mám v jednom odstavci jen jednu myšlenku?

#### Nemusí se čtenář domýšlet?

* Píšu „protože“, nepíšu "na základě výše uvedeného" a podobně?

#### Píšu jasné a výstižné výrazy?

* Píšu s výstižnými slovesy? Nepíšu zbytečná podstatná jména a příslovce?
* Píšu konkrétní a přiléhavá podstatná jména?
* Píšu trpný rod, jen pokud je to nutné?
* Píšu pozitivně, kde to jde?
* Píšu „my“, „Vy“ všude, kde se to hodí?
* Vysvětluji odborné pojmy, neurčité právní pojmy, správní uvážení?
* Používám důsledně definované pojmy?
* Pro stejný pojem používám stejný výraz?
* Vypouštím:

  * slovní vatu, výplně?
  * výrazy, které totéž sdělují vícekrát?
  * dlouhé výrazy, můžu-li napsat kratší?
* Zkracuji v tomto pořadí: slovo › obecně známá zkratka › jiná zkratka (dobře se pamatuje, neplete se, dobře vyslovuje a dá se skloňovat)
* Používám opatrně relativizující výrazy?
* Používám opatrně utvrzující výrazy?

#### Věty:

* Píšu krátké věty? Pokud to nejde, používám odrážky?
* Píšu blízko sebe to, co spolu souvisí? Hlavně slovesa, podmět a přísudek, přísudek a předmět?
* Volím vhodné spojovací výrazy?
* Píšu jádro sdělení před podrobnostmi/výjimkami/podmínkami?
* Píšu přehledně výčty? Paralelní větnou stavbou/stejnými slovními druhy/odrážkami či číslováním?

#### Provádím čtenáře textem?

* Používám spojovací výrazy?
* Uvádím čtenáře do textu určeného někomu jinému?