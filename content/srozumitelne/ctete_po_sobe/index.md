---
title: Odškrtněte si, že jste napsali text správně (přehled a pomůcka k tisku)
num: 55
---
Můžete použít následující přehled a [pomůcku k tisku](https://www.ochrance.cz/uploads-import/ESO/p%C5%99%C3%ADru%C4%8Dka/Prirucka%20srozumitelneho%20psani%20A4.pdf):

#### Komu píšu? Co píšu?

Píšu adresný či neadresný dokument?

* Adresný: Budu psát odborným, běžným nebo zjednodušeným jazykem?
* Neadresný: Kdo budou typičtí čtenáři?

#### Čeho chci dosáhnout?

#### Co sdělím a co ne?

* Sděluji jen to důležité, vypouštím vše ostatní?
* Píšu i informace důležité pro čtenáře?

#### Pět P: Vím, který typ informace píšu?

* Průvodní informace
* Právní pravidlo – porozumí čtenář pravidlu?
* Příběh (skutková zjištění) – píšu koherentně?
* Právní posouzení – může na ně čtenář přijít sám?
* Pokyny (rady a doporučení) – radím přehledně a prakticky? Může čtenář podle mého návodu postupovat?

#### Řadím text přehledně?

* Jádro věci na začátek?
* Řadím text tak, jak čtenář o sdělení přemýšlí?
* Člením text na oddíly?

  * Slovně: nadpisy, první věta, k (tématu), …
  * Graficky: rozeznatelné odstavce, odrážky
* Mám v jednom odstavci jednu myšlenku?

#### Píšu výstižně?

* Píšu s výstižnými slovesy? Nepíšu zbytečné nominalizace a příslovce?
* Píšu konkrétní a specifická podstatná jména?

#### Píšu jednoznačně?

* Raději přívlastek shodný než neshodný?
* Používám opatrně relativizující výrazy?
* Používám opatrně utvrzující výrazy?

####  Píšu jasně?

* Píšu trpný rod jen pokud je to nutné?
* Píšu pozitivně, kde to jde?
* Píšu „my“, „Vy“, kde se to hodí?
* Vysvětluji odborné pojmy, neurčité správní pojmy, správní uvážení?
* Píšu „protože“, nemusí se čtenář z mých výrazů domýšlet (na základě výše uvedeného …)?
* Vypouštím

  * slovní vatu, výplně?
  * výrazy, které totéž sdělují vícekrát?
  * dlouhé výrazy, pokud můžu napsat kratší?
* Zkracuji v tomto pořadí?

  * slovo
  * obecně známá zkratka
  * jiná zkratka (dobře se pamatuje, neplete se, dobře vyslovuje a dá se skloňovat)
* Používám důsledně definované pojmy?
* Pro stejný pojem používám stejný výraz?

#### Věty:

* Píšu krátké věty? Pokud to nejde, používám odrážky?
* Píšu blízko sebe to, co spolu souvisí?

  * slovesa
  * podmět a přísudek
  * přísudek a předmět
* Volím vhodné spojovací výrazy? Kdy, když, pokud …
* Píšu jádro sdělení před podrobnostmi/výjimkami/podmínkami?
* Píšu přehledně výčty? Paralelní větnou stavbou/stejnými slovními druhy/odrážkami či číslováním?

#### Provádím čtenáře textem?

* Používám spojovací výrazy?
* Čím končím, tím začínám?
* Uvedu čtenáře do textu určeného někomu jinému?