---
title: "Pište plynule: čím větu (či odstavec) končíte, tím v další větě (či
  odstavci) navažte"
num: 48
---
V následující části se v prvním odstavci nejdříve dozvíme, že pracovníci poskytovatelů sociálních služeb mohou poskytnout informace někomu dalšímu, pokud jim k tomu dá příjemce služby souhlas. V dalším odstavci se dozvíme, že mohou informace poskytnout i policii. Jak tyto dvě informace spolu souvisejí, si musíme spojit sami.

{{% nevhodne %}}

Informace o příjemcích sociálních služeb mohou pracovníci sociálních služeb sdělovat v případě, že jim k tomu dá příjemce sociální služby písemný souhlas.

Podle § 61 odst. 1 zákona č. 273/2008 Sb., o Policii České republiky, mohou sociální pracovníci sdělit informace o příjemcích sociálních služeb, i pokud je Policie potřebuje pro plnění svých úkolů. …

{{% /nevhodne %}}

Pokud čtenář musí na začátku každé věty zjišťovat kontext, nemůže přemýšlet o tom, co čte, ale jak to čte, musí přemýšlet, kde co v textu je, co s čím souvisí.

Pokud začnete tím, čím jste skončili v předchozí větě, bude text plynout. Čtenář bude znát kontext nového sdělení a hned mu bude jasné, na co věta navazuje:

{{% vhodne %}}

Informace o příjemcích sociálních služeb, tedy i o Vás, mohou sociální pracovníci sdělit někomu dalšímu jen **ve dvou případech**. **Buď** jim k tomu dá příjemce sociální služby písemný souhlas, **nebo** jim to ukládá **zákon**.

**Zákon** například ukládá pracovníkům poskytnout informace Policii České republiky, pokud je policie potřebuje pro plnění svých úkolů (§ 61 odst. 1 zákona č. 273/2008 Sb., o Policii České republiky). …

{{% /vhodne %}}

Podobně navazujte i v odstavcích.