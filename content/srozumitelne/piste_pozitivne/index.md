---
title: Pište pozitivně
num: 23
---
Negativní formulace zamlžují sdělení a natahují text. Musíme si je v hlavě přeložit, abychom si mohli situaci představit a věděli, co chtěl pisatel sdělit.

{{< nevhodne >}}

V této situaci není dodatečné povolení stavby řešením, které by nepovolenou stavbu neošetřilo, ale řešení, které nepřinese urovnání sousedského sporu.

{{< /nevhodne >}}

Po prvním přečtení máte pouze tušení, co chtěl pisatel říct. Musíte si větu přeložit, abyste se dopídili významu:

{{< vhodne >}}

V této situaci je dodatečné povolení stavby řešení, které sice ošetří nepovolenou stavbu, ale neurovná sousedský spor.

{{< /vhodne >}}

Dokonce se může stát, že negativní sdělení napíšeme špatně, protože se i nám jako pisateli myšlenka špatně představuje:

{{< nevhodne >}}

S ohledem na důvody podání žádosti o mezinárodní ochranu a na rozsah důkazů, které žalobci v řízení předkládali, nebylo možné vyloučit, že by jim v zemi původu nehrozilo pronásledování.

{{< /nevhodne >}}

Ve skutečnosti jsme chtěli napsat „nebylo možné vyloučit, že by jim v zemi původu hrozilo pronásledování“.

Negativní sdělení používáme podvědomě, protože často mnohem lépe víme, co nechceme, než co chceme. Třeba klasické „nezlob!“ si čtyřletý pirát nemusí vyložit jako naše přání, aby slezl z lustru. „Slez hned z toho lustru!“ ho teprve dostane nohama na zem.

Mnoho negativních sdělení lze vyjádřit pozitivně:

{{< sloupce "pozitivne" >}}

I v této příručce najdete rady, co nedělat. Snažili jsme se však, abychom je psali jen tehdy, je-li pozitivní vyjádření nesrozumitelné nebo moc dlouhé.