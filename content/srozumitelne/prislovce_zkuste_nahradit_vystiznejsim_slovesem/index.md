---
title: Příslovce zkuste nahradit výstižnějším slovesem
num: 21
---
Příslovce se nadužívají. Důsledkem je, že je přestaneme vnímat. Mnoho lidí například říká „prostě“ nebo „jako“, aniž o tom ví. A nadužívají se i v psaní. Jedním z důvodů je, že příslovci vylepšujeme nedějová slovesa. Například „jel velmi rychle“ můžeme výstižněji napsat „řítil se“ nebo „uháněl“. Nejenže je takové sdělení kratší, ale je i přesnější.

Například:

{{< nevhodne >}}

Stavební úřad rozhodl obdobně o jiné žádosti stavebníka.

{{< /nevhodne >}}

Čtenář si musí vzpomenout, jak stavební úřad rozhodl a dosadit si informaci namísto „obdobně“.

{{< vhodne >}}

Stavební úřad zamítl i jinou žádost stavebníka.

{{< /vhodne >}}