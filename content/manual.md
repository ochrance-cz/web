---
title: Manuál k tvorbě webu
type: manual
---


## Základní odkazy

- web: [www.ochrance.cz](https://www.ochrance.cz)
- administrace: [ochrance-preview.netlify.app/admin/](https://ochrance-preview.netlify.app/admin/)
- náhled webu: [www.ochrance.cz/\_preview/](https://www.ochrance.cz/_preview/)
- probíhající publikování webu [github.com](https://github.com/ochrance-cz/web/actions)

## Administrace

### Struktura administrace

Struktura administrace je záměrně plochá, aby byly všechny kategorie snadno dosažitelné při editaci. Pomocí tlačítka **Přidat** je možné rychle přidat do některé z kategorií novou položku (např. aktualitu).

Na webu jsou některé součásti zanořené skrze podmenu: například v sekci _O nás_ jsou dostupné jak stránky o personálním složení úřadu, tak informace o působnosti Ombudsmana a Provozní informace.

### Práce s obsahem

Celá administrace je složená z různých polí — některé umožňují formátování, jiná ne, jiná umožňují jen výběr z definovaných možností. To by mělo usnadňovat práci, protože by nemělo docházet k chybnému zadání informací.

Pozor je potřeba dávat jen na nadpisy: ty by se měly vždy v kontextu stránky postupně zanořovat (hlavní nadpis > nadpis druhé úrovně > nadpis třetí úrovně atp.). Každá stránka již má hlavní nadpis, takže v editoru by neměl být nikdy vložen nadpis první úrovně — nejlepší je vždy začít druhou úrovní.

> Pozor: promítnutí změn do náhledu webu chvíli trvá (cca 3 minuty) kvůli zvolenému technickému řešení.

### Dva editory textů

Na webu se můžete setkat se dvěma editory textu s pokročilým ovládáním (nastavení formátování apod.)

### Vkládání odkazů

Když chcete odkázat na jinou stránku na webu ombudsmana v textu, můžete zkopírovat celou adresu z adresního řádku prohlížeče.

### Vkládání obrázků

Obrázek je možné vložit přímo v editoru (tlačítko +, položka Image). Každý obrázek má krom samotného souboru dvě textová pole:

- Povinný alternativní text (Alt Text), který by měl **vždy** popisovat, co je na obrázku vidět — je náhradou za obrázek v případech, kdy obrázek nejde načíst, pro hlasové čtečky a podobně.
- Nepovinný titulek, který je **volitelně** zobrazen u obrázku.

Většina stránek na webu má vlastní úložiště obrázků, aby nevznikala knihovna plná nejrůznějších obrázků z rozličných zdrojů. Výjimkou jsou následující sekce, které sdílejí jedno společné úložiště:

- Stránky v obecné kategorii „Stránky“ (home, varování, kontakt apod.)
- Stránky v kategorii „Další informace“
- Stránky v kategorii „Provoz“

Toto sdílené úložiště je dostupné skrze odkaz **Media** v horním menu administrace.

## Jazykové mutace webu

V administraci jsou dostupné sekce v obou jazycích: je tedy možné jakoukoli stránku zveřejnit v obou jazycích. Anglická a česká verze se nemusí shodovat.

Pokud jsou dvě stránky identické, např. aktualita v češtině a její překlad, je možné je provázat pomocí tzv. klíče pro překlad. Do klíče u obou jazykových verzí napsat stejný text (nejlépe titulek stránky, pokud je unikátní napříč webem). Je podstatné dávat pozor na mezery apod., nejlepší je text zkopírovat. Základní struktura webu je provázaná automaticky.

Pokud jsou stránky provázané, přepínač jazykových verzí zobrazí automaticky překlad stejné stránky. Pokud provázané nejsou, zobrazí se homepage.


## Vkládání speciálních prvků

Pro vložení složitějších prvků do textu je místy potřebné použít následující značky. Do textu je můžete přímo kopírovat a jen vyměnit části textů. Značku vždy vkládejte na vlastní řádek.





