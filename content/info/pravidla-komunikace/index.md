---
title: Pravidla elektronické komunikace
---
Elektronická podatelna Kanceláře veřejného ochránce práv je určena pro příjem veškerých datových zpráv v elektronické podobě doručovaných Kanceláři veřejného ochránce práv nebo veřejnému ochránci práv a jeho zástupci.

## Podání v elektronické podobě je možné učinit těmito způsoby (všechny jsou rovnocenné):

a) elektronickou poštou (e-mailem) na adresu elektronické podatelny [podatelna@ochrance.cz](mailto:podatelna@ochrance.cz)

b) pomocí interaktivního on-line formuláře na [portal.ochrance.cz](https://portal.ochrance.cz/).

<p style="font-size:12px;">Upozorňujeme, že údaje, které o sobě uvedete při vyplňování on-line formuláře, pro nás zpracovává společnost GORDIC spol. s. r. o. se sídlem Erbenova 4, 586 01 Jihlava, IČ: 47903783 na základě smlouvy o hostingu www- podatelny ze dne 28. 3. 2003.Pokud se chcete obrátit na veřejnou ochránkyni přímo, zvolte <a href="/stiznosti-na-urady/jak-podat-stiznost/">jiný způsob podání stížnosti</a>.

c) zasláním datové zprávy prostřednictvím informačního systému datových schránek provozovaného Českou poštou, s. p., ID datové schránky Kanceláře veřejného ochránce práv: jz5adky

d) osobním doručením technického nosiče dat na podatelnu Kanceláře veřejného ochránce práv, Údolní 39, 602 00 Brno v době pondělí až pátek v době od 8:00 do 16:00 hodin a následným zkopírováním příslušných dat do úložiště Kanceláře nebo zasláním nosiče poštou na výše uvedenou adresu

Přípustné typy nosičů:

* datový disk s rozhraním USB
* CD popř. DVD

Technický nosič zaslaný poštou Vám bude vrácen jen na výslovné požádání, při osobním doručení  bude nosič vrácen obratem po zkopírování příslušných dat do datového úložiště podatelny.

**Celková velikost příchozí zprávy zasílané elektronickou poštou (e-mailem) a pomocí interaktivního on-line formuláře webové podatelny je omezena na maximálně 20 MB (včetně případných příloh). Stejné pravidlo jak je výše uvedeno platí pro předávané datové soubory na technických nosičích.**

## Seznam povolených formátů datových zpráv (odesílatel podání musí zachovat uvedené přípony jmen souborů):

txt, html, doc, rtf, pdf, xls, jpeg, tiff, htm, docx, xlsx, tif, png, jpg, odt, ods, gif, xml, zfo, msg, eml, p7s, mp3, wav, mpeg, mpg.

## Adresa umístění elektronické i klasické podatelny:

Kancelář veřejného ochránce práv\
Údolní 39\
602 00 BRNO

## Potvrzování doručených zpráv

Obdrží-li elektronická podatelna elektronické podání elektrickou poštou, vyrozumí o tom odesílatele e-mailovou zprávou, odeslanou na adresu uvedenou v podání nejpozději následující pracovní den. Zpráva je podepsána e- značkou Kanceláře veřejného ochránce práv. Zpráva obsahuje níže uvedený text:

> Vážená paní/Vážený pane,
> Kancelář veřejného ochránce práv přijala a zaevidovala Vaše podání s těmito základními údaji:
> Datum podání:
> Předmět obsahu zprávy:
> Datum zaevidování:
> Vaše evidenční údaje:
> Vaše podání bylo přijato bez elektronického podpisu.
> S pozdravem Kancelář veřejného ochránce práv.

Do tohoto textu jsou při odeslání vloženy údaje o přijatém konkrétním podání.

## Postup u chybného formátu zprávy, infikaci zprávy virem, apod.:    

V případě, že zpráva nebude z technických důvodů čitelná (např. porušený soubor, nepovolený formát zprávy, zpráva infikována virem, apod.), bude nepřijetí neprodleně sděleno odesílateli zasláním datové zprávy s vysvětlením příčiny nepřijetí.

## Seznam právních předpisů, podle kterých je v Kanceláři veřejného ochránce práv upravena komunikace v elektronické podobě:

* zákon č. 227/2000 Sb., o elektronickém podpisu, v platném znění
* zákon č. 300/2008 Sb., o elektronických úkonech a autorizované konverzi dokumentů, v platném znění
* zákon č. 499/2004 Sb., o archivnictví a spisové službě a o změně některých zákonů, v platném znění

## Vyřizování dotazů týkajících se provozu elektronické podatelny:

Vaše dotazy týkající se provozu elektronické podatelny zasílejte na elektronickou adresu [podatelna@ochrance.cz](mailto:podatelna@ochrance.cz), případně volejte na tel. 542 542 111.

## Seznam zaměstnanců Kanceláře veřejného ochránce práv určených pro zajištění provozu elektronické podatelny:

Mgr. Bc. Libuše Kuncová

## Elektronický podpis

Pokud ochránce odesílá stěžovateli zprávu v elektronické podobě, přiložený dokument je vždy opatřen elektronickým podpisem ochránce. Příjemce může dokument libovolně kopírovat nebo jej přeposílat (např. jiným úřadům). Elektronický podpis a tedy právní váha dokumentu zůstanou zachovány. Bude-li však v dokumentu provedena sebemenší změna, elektronický podpis automaticky a nevratně zanikne.