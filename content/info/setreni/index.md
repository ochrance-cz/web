---
title: Jak probíhá šetření?
illustration: setreni.jpg
hp: Zjistěte, jak ombudsman postupuje, když dostane stížnost na úřad, na
  diskriminaci nebo jak provádí návštěvy v zařízení, kde jsou lidé omezeni na
  svobodě.
order: 1
---
<h2>Posouzení a šetření</h2>

<p>Po přijetí podnětu k šetření následuje posouzení, zda obsah stížnosti odpovídá působnosti ombudsmana.</p>



{{< rozbal "Podnět je v působnosti ombudsmana" >}}



<h4>Zahájení šetření</h4>

<p>Stěžovatel je informován, že ombudsman v jeho věci zahajuje šetření, jaké úřady oslovuje a jaké dokumenty či vyjádření od nich žádá. Zahájení šetření může předcházet výzva k doplnění informací či dokumentů, výzva k vyčkání vydání rozhodnutí úřadu apod.</p>

<h4>Šetření</h4>

<p>Ombudsman postupně získává od úřadů důležité dokumenty, shromažďuje fakta a v některých případech provede i místní šetření. Veškerá zjištění ombudsman vyhodnocuje.</p>

<h4>Ukončení šetření</h4>

<p>Ombudsman shrne své poznatky a právní názor na danou záležitost ve Zprávě o výsledku šetření. Zde konstatuje, zda úřad pochybil či nikoli. Zprávu ombudsman zasílá stěžovateli a všem úřadům, jichž se šetření týkalo.</p>



{{< /rozbal >}}





{{< rozbal "Pokud podnět není v působnosti ombudsmana" >}}



<p>Ombudsman stěžovateli písemně vysvětlí, proč v dané věci nemůže nic udělat. Stručně také doporučí, jak by stěžovatel mohl svůj problém řešit.</p>



{{< /rozbal >}}



<h2>Pochybil úřad?</h2>



{{< rozbal "Úřad nepochybil" >}}



<p>Pokud nedošlo k pochybení, ombudsman Zprávou o výsledku šetření celou kauzu ukončuje a vyrozumí o tom stěžovatele i úřady.</p>



{{< /rozbal >}}





{{< rozbal "Úřad pochybil" >}}



<p>Ombudsman žádá, aby ho úřad ve lhůtě 30 dnů vyrozuměl o krocích, které podnikl či podniká k napravení chybného stavu. Pokud jsou přijatá opatření dostačující, ombudsman kauzu ukončí a vyrozumí o tom stěžovatele i úřady.</p>

<h4>Závěrečné stanovisko</h4>

<p>Pokud úřad pochybení nenapravil, zpracuje ombudsman Závěrečné stanovisko, v němž sám doporučí vhodná opatření k nápravě a žádá úřad o jejich realizaci. Úřad má opět lhůtu 30 dnů, aby se k Závěrečnému stanovisku vyjádřil. Ombudsman o svém postupu vyrozumí i stěžovatele.</p>

<h4>Sankce</h4>

<p>Jestliže chybující úřad stále odmítá přijmout navržená opatření k nápravě, přistupuje ombudsman k sankci: informuje nadřízený orgán chybujícího úřadu a žádá zjednání nápravy. Rovněž může celý případ medializovat včetně uvedení jmen chybujících úředníků.</p>



{{< /rozbal >}}


