---
title: Špatné zacházení s lidmi s postižením v zařízeních sociálních služeb má i
  systémové příčiny, varuje ombudsman
date: 2022-11-23T12:43:29.369Z
vystupy:
  - tz
perex: >
  <p><em>&nbsp;&bdquo;Lidé s těžkým&nbsp;mentálním a
  kombinovaným&nbsp;postižením jsou velmi zranitelní. Často jsou zcela odkázaní
  na péči okolí. O to závažnější je zjištění, že jsou vystavováni nepřijatelným
  situacím v místě, které by pro ně mělo být bezpečným domovem. To je naprosto
  nepřípustné,&ldquo; </em>říká ombudsman Stanislav Křeček s&nbsp;odkazem na
  nedávno publikovaný článek v&nbsp;týdeníku Respekt o případech týraných a
  dokonce i usmrcených klientů několika zařízení sociálních služeb.</p>
---
<p>Jedním z&nbsp;případů zmíněných <a href="https://www.respekt.cz/tydenik/2022/47/kdo-zabil-dorotu-s">v&nbsp;článku</a> je i situace v&nbsp;Domově pod Lípou ve Středočeském kraji. Ombudsman potvrzuje, že na základě zjištění z&nbsp;návštěvy domova podal trestní oznámení na poskytovatele této sociální služby. Až do uzavření šetření nebude poskytovat žádné další podrobnosti.</p>

<p>Ochranou práv lidí s&nbsp;postižením se veřejný ochránce práv zabývá na více úrovních. V&nbsp;rámci <a href="https://www.ochrance.cz/pusobnost/dohled-nad-omezovanim-osobni-svobody/">prevence špatného zacházení</a> už šestnáct let navštěvuje zařízení, kde jsou lidé omezení na osobní svobodě. Mezi ně patří právě i místa, kde žijí lidé závislí na péči, jako jsou domovy pro lidi se zdravotním postižením a domovy pro seniory. Od roku také 2018 monitoruje, jak Česká republika naplňuje práva zakotvená v&nbsp;<a href="https://www.ochrance.cz/umluva/">Úmluvě OSN o právech osob se zdravotním postižením</a> (CRPD). Za tu dobu veřejný ochránce práv opakovaně upozornil jak na <a href="https://www.ochrance.cz/aktualne/neni-jen-slunecnice-problemy-pece-o-seniory-v-zarizenich-jsou-mnohem-hlubsi/">konkrétní případy selhání péče</a> o lidi v&nbsp;zařízeních, tak i na <a href="https://www.ochrance.cz/uploads-import/ESO/11-2017-NZ-OV_souhrnna_zprava_DOZP.pdf">systémové nedostatky</a>.</p>

<p>V&nbsp;Česku například převažují především velké ústavy a chybí dostatek sociálních služeb komunitního charakteru, díky kterým by mohli lidé s&nbsp;postižením vést nezávislý život tak, jak to předpokládá <a href="https://www.ochrance.cz/umluva/clanek-19-nezavisly-zpusob-zivota-a-zapojeni-do-spolecnosti/">článek 19 Úmluvy</a>. Zvláště pro lidi s&nbsp;takzvaně náročným chováním jsou velké ústavy zcela nevhodné prostředí pro život. <em>&bdquo;Některé služby nedokáží reagovat na potřeby nejzranitelnějších lidí s&nbsp;postižením, neumí vytvořit podporu odpovídající jejich individuálním potřebám. Lidé žijící v&nbsp;ústavech se často stále uzpůsobují systému, přitom by to mělo být právě naopak a služby by měly reagovat na potřeby klientů,&ldquo;</em> popisuje své zkušenosti právnička Romana Jakešová, která v&nbsp;Kanceláři ombudsmana vede odbor ochrany práv osob se zdravotním postižením.</p>

<p>Problémům podle ombudsmana musí předcházet i přímo poskytovatelé sociálních služeb. Ti musí nejen chránit zájmy svých klientů a nastavit jim odpovídající podporu, ale současně musí také vytvořit adekvátní podmínky pro personál, který služby fakticky poskytuje. S&nbsp;ohledem na náročnost práce by měl personál dostávat adekvátní psychologickou i supervizní podporu. <em>&bdquo;S tím souvisí i vzdělání personálu. Pro práci s&nbsp;lidmi s&nbsp;náročným chováním a vysokou mírou podpory nemůže dostačovat jen několikatýdenní kurz a následné školení. Náročnosti práce by mělo odpovídat také platové ohodnocení personálu v&nbsp;sociálních službách,<strong>&ldquo;</strong></em> shrnuje Romana Jakešová.</p>

<p>Zásadní roli má také Ministerstvo práce a sociálních věcí, to má dbát na naplňování Úmluvy o právech osob se zdravotním postižením a především má za úkol také nastavování financování a kvality sociálních služeb včetně její kontroly. <em>&bdquo;V některých zařízeních, která jsme v&nbsp;rámci prevence špatného zacházení navštívili, ale inspekce sociálních služeb za celou dobu jejich existence nikdy nebyla,&ldquo;</em> upozorňuje ombudsman.</p>

<p>Podle Registru poskytovatelů sociálních služeb je v&nbsp;Česku 208 domovů pro lidi se zdravotním postižením, inspekce kvality sociálních služeb přitom <a href="https://www.mpsv.cz/documents/20142/225517/Zpr%C3%A1va+o+%C4%8Dinnosti+odboru+inspekce+soci%C3%A1ln%C3%ADch+slu%C5%BEeb+za+rok+2021.pdf/b10309b2-5c08-eff9-37e3-22638ffc8abb">podle dat MPSV</a> navštívila v&nbsp;minulém roce pouze dva. A <a href="https://www.mpsv.cz/documents/20142/225517/Zpr%C3%A1va+o+%C4%8Dinnosti+odboru+inspekce+soci%C3%A1ln%C3%ADch+slu%C5%BEeb+O24+za+rok+2019.pdf/013f074d-eab9-cdbf-35d0-f4892864440a">počty</a> nebyly vyšší ani v&nbsp;předcovidové době.</p>

<p><em>&bdquo;Těší mě, že se při návštěvách zařízení pravidelně setkáváme i s&nbsp;příklady dobré praxe, motivovaným personálem a vedením domovů. Nesmíme se ale přestat snažit o zlepšení podmínek těch, kteří v&nbsp;dobrém prostředí nežijí. To, že některé lidi nevidíme, protože jsou v&nbsp;zařízeních, neznamená, že nejsou. Naopak. Měli bychom se o to víc zajímat, jak je podpořit, aby i oni vedli kvalitní život. I veřejná diskuze o těchto problémech přispívá k&nbsp;tomu, aby lidé s&nbsp;postižením přestali být neviditelní,&ldquo;</em> uzavírá ombudsman Stanislav Křeček s&nbsp;tím, že je připravený spolupracovat s&nbsp;ministerstvem i vládní zmocněnkyní pro lidská práva na systémových změnách.</p>
