---
title: "Ombudsmanka pomohla nevidomému, kterému město nechtělo pronajmout byt"
tags:
  - Tisková zpráva
oldUrl: "/aktualne/tiskove-zpravy-2017/ombudsmanka-pomohla-nevidomemu-kteremu-mesto-nechtelo-pronajmout-byt"
date: 2017-08-22
perex: "<p>Nevidomý muž z jižních Čech žil v domě se svými rodiči. Vzhledem k vrozené poruše imunity trpěl v domě častými infekcemi dýchacích cest z důvodu zvýšené vlhkosti domu. Rozhodl se proto svůj problém řešit a požádal o pronájem městského bytu. Město mu však byt odmítlo pronajmout a to právě kvůli jeho zdravotnímu postižení. Takové jednání je však nepřípustné. </p>"
---

<!-- imported from the old website -->

<p>Městský byt byl nabízen tzv. obálkovou metodou. Měl jej dostat zájemce, který nabídne nevyšší cenu. Nevidomý muž nabídl nejvyšší cenu a podle zveřejněných kritérií s ním tedy měla být uzavřena nájemní smlouva. Město však byt nabídlo druhému v pořadí, protože se obávalo, že by muselo byt dodatečně upravovat s ohledem na potřeby muže se zdravotním postižením. On sám přitom žádné úpravy nepožadoval. </p> <p>Je třeba zdůraznit, že město není oprávněné hodnotit zdravotní stav stěžovatele a nemůže samo posuzovat, jaké bydlení je pro něj vhodné. Takové hodnocení přísluší pouze lékaři. Z lékařských posudků je přitom zjevné, že daný muž se je schopen o sebe postarat. V minulosti absolvoval konzervatoř a zajišťoval si sám běžné životní potřeby. </p> <p>Muž požádal o pomoc ombudsmanku, která jednání města označila za diskriminační. Doporučila muži bránit se antidiskriminační žalobou, což nevidomý také učinil. Obrátil se na doporučení ochránkyně na Pro bono alianci. </p> <p>JUDr. Petr Veselý pak pro svého klienta dosáhl u soudu dvou vítězství. Krajský soud potvrdil rozsudek prvostupňového soudu, který dal žalobci za pravdu. Jednání města bylo vůči nevidomému skutečně diskriminační. Soud v rozsudku městu přikázal uveřejnit omluvu a zaplatit muži finanční kompenzaci.</p><p><a title="Otevření do nového okna" href="/uploads-import/DISKRIMINACE/aktuality/Rozsudek-OS-Jindr-Hradec.pdf" target="_blank"> Rozsudek Okresního soudu v Jindřichově Hradci</a> (387.4 kB, Adobe Acrobat dokument)</p><p><a title="Otevření do nového okna" href="/uploads-import/VOP/Tiskove_zpravy_prilohy/8Co_960_2017.pdf" target="_blank"> Rozsudek Krajského soudu v Českých Budějovicích</a> (215.1 kB, Adobe Acrobat dokument)</p> <p> </p> <p><b>Možnosti ombudsmanky pomáhat lidem se zdravotním postižením se do budoucna zlepší. Od 1. ledna 2018 se ombudsman stane orgánem pro monitorování naplňování Úmluvy o právech osob se zdravotním postižením. </b></p>
