---
title: "Marná naděje na osvojení dítěte"
vystupy:
  - tz
oldUrl: "/aktualne/tiskove-zpravy-2018/marna-nadeje-na-osvojeni-ditete"
date: 2018-08-22
perex: "<p>Úřad dal žadatelům o osvojení společného dítěte naději, když je zařadil do evidence osob vhodných stát se osvojiteli, přestože nebyli manželé a nesplňovali zákonnou podmínku pro osvojení společného dítěte. Úřad v rozhodnutí uvedl, že vzhledem k neuzavření sňatku může být osvojení problematické. Pokud by se však žadatelé rozhodli manželství uzavřít, úřad trval na tom, že až po třech letech od svatby zhodnotí stabilitu manželství a teprve pak by mohlo dojít ke zprostředkování osvojení.</p>"
---

<!-- imported from the old website -->

<p>Na ombudsmanku se obrátila žena, která chtěla se svým druhem osvojit společně dítě. Namítala, že od jejich zařazení do evidence osob vhodných stát se osvojiteli, už uplynulo několik let a úřad jim žádné dítě do osvojení nezprostředkoval. </p> <p>V době příprav pro budoucí osvojitele už bylo oběma partnerům okolo 50 let, žili spolu 5 let, ale nebyli manželé, takže nesplňovali zákonem danou podmínku pro osvojení společného dítěte. Úřad je přesto do evidence osob vhodných stát se osvojiteli zařadil. Upozornil je sice, že s ohledem na vyšší věk a neuzavřené manželství bude osvojení společného dítěte problematické, ale nevyloučil ho a dal jim tak mylnou naději. Úřad je také informoval, že pokud by uzavřeli manželství, bude následovat tříletá lhůta, kterou se prověří, že je manželství stabilní. Stěžovatelka měla za to, že s ohledem na jejich věk by se už tak nízká šance na osvojení dítěte dalším tříletým čekáním na „prověrku“ manželství ještě víc snížila, takže uzavírat manželství by v dané situaci věci nepomohlo.</p> <p>Podle ombudsmanky krajský úřad chyboval a jednal nezákonně. <i>„Jestliže je pro osvojení společného dítěte zákonnou podmínkou uzavřené manželství, neměl úřad partnery společně zařazovat do evidence a dávat jim mylnou naději, že spolu mohou osvojit dítě. Přitom nic nebránilo tomu, aby se jeden z partnerů sám za sebe ucházel o osvojení dítěte – v takovém případě totiž nemusí žít v manželství. Úřad je měl o tom a o právních důsledcích osvojení dítěte jen jedním z páru poučit,“</i> konstatuje ombudsmanka a dodává: <i>„Tříletou lhůtu pro osvědčení manželství si krajský úřad stanovil nezákonně. Žádný právní předpis neurčuje, jak dlouho by mělo trvat manželství budoucích osvojitelů. V úvahu je třeba brát například i dobu, po kterou partneři před svatbou žijí v družském poměru. I to vypovídá o stabilitě vztahu. Krajský úřad nastavil v této věci přísnější podmínku než jeho metodicky nadřízený orgán – MPSV.“</i></p> <p>Úřad výtky ombudsmanky uznal a změnil svou praxi, takže nebude vyžadovat povinnou tříletou lhůtu trvání manželství. Bude se řídit metodickým doporučením MPSV, podle kterého se za rizikový prvek na straně žadatelů o osvojení považuje trvání vztahu (společné soužití včetně manželství) kratší než 3 roky v době podání žádosti. Úřad se také partnerům za svůj chybný postup omluvil.</p> <p>Stěžovatelka s partnerem manželství nakonec uzavřeli a nadále si přejí společně osvojit dítě.</p> <p></p><p>Podle statistických ročenek MPSV (<a href="https://www.mpsv.cz/cs/7260" target="_blank">https://www.mpsv.cz/cs/7260</a>) bylo v ČR:</p><table summary="" class="obecna_varianata2" cellspacing="" cellpadding=""><thead><tr><th scope="col">Rok</th><th scope="col">Osvojeno dětí</th><th scope="col">Podáno žádostí o osvojení dítěte</th><th scope="col">K 31. 12. evidováno celkem nevyřízených žádostí o osvojení dítěte</th></tr></thead><tbody><tr><td><b>2016</b></td><td>377</td><td>540</td><td>1225</td></tr><tr><td><b>2015</b></td><td>302</td><td>585</td><td>1572</td></tr><tr><td><b>2014</b></td><td>300</td><td>548</td><td>1964</td></tr><tr><td><b>2013</b></td><td>504</td><td>626</td><td>2111</td></tr><tr><td><b>2012</b></td><td>526</td><td>729</td><td>2182</td></tr></tbody></table><br /><p></p>
