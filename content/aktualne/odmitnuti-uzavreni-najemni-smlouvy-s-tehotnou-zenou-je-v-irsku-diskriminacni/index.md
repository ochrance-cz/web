---
title: "Odmítnutí uzavření nájemní smlouvy s těhotnou ženou je v Irsku diskriminační"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2015/odmitnuti-uzavreni-najemni-smlouvy-s-tehotnou-zenou-je-v-irsku-diskriminacni/"
date: 2015-06-30
perex: "<p>V Irsku se nedávno objevil případ, kdy realitní kancelář Vincent Finnegan Ltd odmítla uzavřít smlouvu o nájmu bytu s těhotnou ženou a jejím manželem. Poté, co si těhotná žena prohlédla byt v Dublinu a projevila o něj zájem, obdržela dotaz, kdo se v daném bytě bude zdržovat. Žena uvedla, že ona a její manžel a do tří měsíců také jejich očekávané dítě. Smlouva s ní nakonec nebyla uzavřena.</p>"
---

<!-- imported from the old website -->

<p class="align-blok">Zaměstnanci agentury uvedli, že se při odmítnutí řídili striktními instrukcemi pronajímatele, který proklamoval politiku žádného dítěte v apartmánu bez konkrétního důvodu.</p><p class="align-blok">Pronajímatel se odvolával, mimo jiné, na nevhodný prostor pro pobyt dítěte, jelikož v bytě se nachází stahovací okna a dítě by mohlo vypadnout, tudíž je to dokonce prostor pro dítě nevhodný. </p><p class="align-blok">Avšak nutno podotknout, že nabídka pronájmu bytu byla inzerována na dobu trvání 12 měsíců a bez náznaku nevhodnosti bytu pro malé dítě, stejně tak jako během prohlídky bytu neproběhlo žádné upozornění. Ke konci dvanáctiměsíčního nájmu by dítěti bylo pouhých osm měsíců a nebylo by schopné samo vylézt k oknu a vypadnout z něj, jak namítal pronajímatel. </p><p class="align-blok">Komisař pro rovné zacházení (Equality Officer) rozhodl, že stěžovatelka byla diskriminována na základě rodinného stavu.  Přiznal proto částku ve výši 1 500 EUR každému ze stěžovatelů. Také nařídil realitní kanceláři přezkoumat vnitřní pokyny pro své zaměstnance a zákazníky a provádět pravidelná školení k zamezení diskriminace. </p><p class="align-blok"><a title="Otevření do nového okna" href="http://ec.europa.eu/justice/gender-equality/document/files/egelr_2014_2_final_web_en.pdf" target="_blank">Informace o případu</a>  jsou v anglickém jazyce dostupné v posledním vydání  European Gender Equality Law Review (str. 72).</p>
