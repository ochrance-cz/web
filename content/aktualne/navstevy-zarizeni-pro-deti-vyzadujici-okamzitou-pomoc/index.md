---
title: "Návštěvy zařízení pro děti vyžadující okamžitou pomoc"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/navstevy-zarizeni-pro-deti-vyzadujici-okamzitou-pomoc/"
date: 2016-04-06
perex: "<p>V roce 2016 bude veřejná ochránkyně práv provádět návštěvy zařízení pro děti vyžadující okamžitou pomoc. Tato zařízení poskytují ochranu a pomoc dětem, které se ocitly bez jakékoliv péče,  je vážně ohrožen jejich život nebo vývoj, jde-li o děti tělesně nebo duševně týrané nebo zneužívané anebo jsou závažným způsobem ohrožena jejich základní práva. </p>"
---

<!-- imported from the old website -->

<p>Prvním navštíveným zařízením byl Dětský domov Nová Ves u Chotěboře. Návštěva proběhla ve dnech 30. a 31. března 2016. Předmětem šetření bylo zejména to, zda ochrana a pomoc umístěným dětem odpovídá zákonným požadavkům, tedy, zda jim je zajištěna psychologická a jiná obdobná nutná péče, jestli je dětem a jejich rodičům poskytováno poradenství, odborná péče sociálního pracovníka a psychologa, jestli zařízení s rodinami dětí spolupracují a pomáhají jim při zajišťování záležitostí týkajících se dětí a terapií, a to vše v souladu s individuálním plánem ochrany dítěte zpracovaným orgánem sociálně-právní ochrany. </p><p> Zpráva o zjištěních z návštěvy bude po ukončení navazující komunikace se zařízením, včetně jeho vyjádření, zveřejněna v souladu s ustanovením § 23 odst. 2 zákona o veřejném ochránci práv na internetových stránkách ochránce. Účelem je seznamovat průběžně veřejnost s  činností veřejné ochránkyně práv a zjištěními ze systematických návštěv a přispět tak k prevenci špatného zacházení a posílení práv dětí, které jsou v zařízeních pro děti vyžadující okamžitou pomoc umístěny.</p>
