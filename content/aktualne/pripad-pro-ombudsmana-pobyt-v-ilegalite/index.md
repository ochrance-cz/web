---
title: "Případ pro ombudsmana: Pobyt v ilegalitě"
vystupy:
  - tv
oldUrl: /dalsi-aktivity/tv-serial/pripad-pro-ombudsmana-iii/pripad-pro-ombudsmana-pobyt-v-ilegalite/
date: 2008-05-21
perex: <p></p>
---
<h1 class="Nadpis1" data-tomark-pass="">Pobyt v ilegalitě
</h1>V&nbsp;pátek 16.&nbsp;5.&nbsp;v&nbsp;17:40 hod vysílá ČT1 další díl cyklu Případ pro ombudsmana (reprízu vysílá ČT 2&nbsp;v&nbsp;pondělí 19.&nbsp;5.&nbsp;ve&nbsp;12.25). Díl nazvaný Pobyt v&nbsp;ilegalitě ukazuje, jaké fatální důsledky může mít pro další život cizince a&nbsp;jeho rodiny pochybení cizinecké policie při rozhodování o&nbsp;jeho žádosti o&nbsp;dlouhodobé vízum.
<h3 class="Nadpis2" data-tomark-pass="">„Pobyt v ilegalitě“
</h3>*Příběh o*&nbsp;*muži, který chybou úřadů musel pět let žít v&nbsp;ilegalitě**(spis. zn. VOP**3423**/200**6**).*
<p>V&nbsp;roce 2006 se na&nbsp;ochránce obrátil dvacetiletý pan K., původem z&nbsp;Kyrgyzstánu, s&nbsp;tím, že&nbsp;mu Oddělení cizinecké polici Praha od&nbsp;roku&nbsp;1999 opakovaně zamítá žádosti o&nbsp;povolení k&nbsp;dlouhodobému pobytu. Celá jeho rodina získala v&nbsp;ČR trvalý pobyt, jedině panu K. byl zamítnut. Cizinecká policie jeho žádost zamítla, protože nepředložil cestovní doklad, byl totiž jako dítě zapsán v&nbsp;pase svého otce, což policie považovala za&nbsp;nedostačující. Jenže pan K. z&nbsp;objektivních důvodů svůj pas předložit nemohl. Bylo mu teprve 15&nbsp;let a&nbsp;v&nbsp;Kyrgyzstánu může občan dostat pas teprve v&nbsp;šestnácti letech, což pan K. doložil i&nbsp;potvrzením od&nbsp;Ministerstva vnitra Kyrgyzstánu. Žádost o&nbsp;udělení víza nad 90&nbsp;dnů byla zamítnuta z&nbsp;důvodu neúplnosti a&nbsp;také proto, že&nbsp;v&nbsp;potvrzení o&nbsp;studiu bylo uvedeno jméno pana K. v&nbsp;jiném tvaru, než na&nbsp;žádosti, i&nbsp;když bylo jasné, že&nbsp;se jedná o&nbsp;tutéž osobu. K&nbsp;povolení přitom stačilo, že&nbsp;důvodem žádosti bylo sloučení rodiny, což zákon přímo jmenuje a&nbsp;pan K. právě tento důvod ve&nbsp;své žádosti uvedl.</p>
<p>Pan K. který v&nbsp;ČR nastoupil na&nbsp;základní školu a&nbsp;poté začal studovat na&nbsp;střední, tak musel posléze přejít doslova do&nbsp;ilegality. Jeho rodiče i&nbsp;on sám žili v&nbsp;permanentním strachu, že&nbsp;někdo zjistí, jak je to s&nbsp;jeho povolením, a&nbsp;bude z&nbsp;ČR vyhoštěn. Nemohl chodit k&nbsp;lékaři, bál se vyjít na&nbsp;ulici.</p>
<p>Veřejný ochránce práv ihned odhalil chyby, kterých se cizinecká policie v&nbsp;případu pana K. dopustila. Cizinecká policie je nakonec uznala a&nbsp;společně s&nbsp;ochráncem a&nbsp;rodinou pana K. byl domluven postup, jak by pan K. mohl „vystoupit“ z&nbsp;ilegality. Vyhoštění by totiž bylo nepřiměřeným zásahem do&nbsp;soukromého a&nbsp;rodinného života.</p>
<p>Starší díly Případu pro ombudsmana je možné zhlédnout prostřednictvím <a href="https://www.ceskatelevize.cz/porady/10363268581-ochrance/dily/vsechny/">archivu České televize.</a></p>
