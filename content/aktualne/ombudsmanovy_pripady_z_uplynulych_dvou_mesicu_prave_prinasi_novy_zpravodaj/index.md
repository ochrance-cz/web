---
title: "Ombudsmanovy případy z uplynulých dvou měsíců právě přináší nový Zpravodaj "
date: 2025-01-30T16:00:00
vystupy:
  - aktualita
perex: <p>Co má společného rybolov, autismus, vysoké školy, sport a vězeňství?
  Jsou součástí mozaiky případů, kterými se ombudsman zabýval v&nbsp;závěru
  loňského roku. Nahlédněte do našeho <a
  href="https://www.ochrance.cz/zpravodaj/za_listopad_a_prosinec_2024/">Zpravodaje
  </a>a přečtěte si více.</p>
attachments:
  - title: Zpravodaj ombudsmana za listopad a prosinec 2024
    file: https://www.ochrance.cz/zpravodaj/za_listopad_a_prosinec_2024/
---
<p>Zajímá vás, čím jsme se zabývali v&nbsp;závěru loňského roku? Řešili jsme třeba případ</p><ul><li><h4>peněžité pomoci pro oběť trestného činu</h4></li></ul><blockquote><ul><li>Stěžovatel byl bodnut nožem a kvůli zranění ho okamžitě operovali. Jako oběť trestného činu požádal Ministerstvo spravedlnosti o peněžitou pomoc. Ministerstvo žádost zamítlo. Dovodilo ze znaleckého posudku, že muži nebyla způsobena těžká újma na zdraví ani mu nebylo ublíženo na zdraví. Špatně zohlednilo dobu, po kterou měl stěžovatel kvůli trestnému činu ztížený způsob života, a žádost zamítlo. Doporučili jsme ministerstvu nové posouzení žádosti. To poté doplnilo dokazování a stěžovateli přiznalo peněžitou pomoc 50&nbsp;000 Kč.</li></ul></blockquote><ul><li><h4>odškodnění ženy za nezákonnou sterilizaci&nbsp;</h4></li></ul><blockquote><ul><li>Stěžovatelka požádala v&nbsp;dubnu 2023 Ministerstvo zdravotnictví o odškodnění za protiprávní sterilizaci provedenou v&nbsp;roce 1999. Přes urgence neobdržela žádnou odpověď až do února 2024. Požádala nás proto o pomoc. Protože ministerstvo několikanásobně překročilo zákonný limit 60 dní k&nbsp;vyřízení žádosti, vytkli jsme mu porušení zákona. Ministerstvo vzápětí vyhodnotilo, že u stěžovatelky nebyly splněny zákonné podmínky pro provedení sterilizace a přiznalo jí jednorázové odškodnění ve výši 300 000 Kč.</li></ul></blockquote><ul><li><h4>rodičovského příspěvku pro rodiče pracující v&nbsp;Německu&nbsp;</h4></li></ul><blockquote><ul><li>Stěžovatelka žije s manželem v&nbsp;Česku, oba však pracují v&nbsp;Německu. Po vyčerpání rodičovského příspěvku z&nbsp;Německa stěžovatelka požádala o český. Úřad práce jí rodičovský příspěvek nepřiznal s tím, že ho má vyplácet pouze Německo. Díky našemu šetření úřad práce svůj názor přehodnotil a uznal, že stěžovatelka splňuje podmínky pro přiznání českého rodičovského příspěvku, protože bydlí s rodinou v&nbsp;Česku. Vyplatil jí příspěvek ve výši 144 000 Kč.&nbsp;</li></ul></blockquote>
