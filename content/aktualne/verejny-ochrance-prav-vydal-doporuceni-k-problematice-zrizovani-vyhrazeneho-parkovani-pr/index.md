---
title: "Veřejný ochránce práv vydal doporučení k problematice zřizování vyhrazeného parkování pro osoby se zdravotním postižením"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2012/verejny-ochrance-prav-vydal-doporuceni-k-problematice-zrizovani-vyhrazeneho-parkovani-pr/"
date: 2012-05-26
perex: "<p>Veřejný ochránce práv vypracoval Doporučení ke zřizování vyhrazeného parkování na místních komunikacích, ve kterém vymezil, kdy se vlastník komunikace dopouští diskriminace, pokud se zřízením vyhrazeného parkování nesouhlasí.</p>"
---

<!-- imported from the old website -->

<p class="align-blok">Veřejný ochránce práv obdržel řadu stížností od osob se zdravotním postižením, které žádaly o zřízení či prodloužení vyhrazeného parkování v místě svého bydliště, avšak vlastník místní komunikace – tj. město nebo obec – se zřízením nesouhlasil. Pro řadu žadatelů představuje přitom vyhrazené parkování jedinou možnost, jak se zapojit do normálního života, a nesouhlas vlastníka komunikace proto vnímají jako diskriminační.</p><p class="align-blok">Z tohoto důvodu veřejný ochránce práv vypracoval Doporučení ke zřizování vyhrazeného parkování na místních komunikacích, ve kterém shrnul své poznatky, a vymezil, kdy se vlastník komunikace dopouští diskriminace, pokud se zřízením vyhrazeného parkování nesouhlasí.</p> <p class="align-blok">Diskriminace zdravotně postižených nemusí spočívat jen v nerovném zacházení, ale i v pasivitě. Ochránce dovodil, že vlastník komunikace má povinnost přijmout tzv. přiměřené opatření (v podobě souhlasu se zřízením vyhrazeného parkování), pokud pro něj nepředstavuje nepřiměřené zatížení. Pouhé konstatování, že pro nedostatečnou kapacitu není možné vyhovět všem, přitom nestačí. Obec by měla zkoumat užitečnost vyhrazeného parkování v případě každého konkrétního žadatele (např. s ohledem na povahu postižení) a případné alternativní možnosti řešení. Pokud zdravotní postižení žadatele vyžaduje zřízení vyhrazeného parkovacího místa, může obec v jistých případech s jeho zřízením nesouhlasit jen tehdy, může-li žadatel využít jiného dostatečného a reálného alternativního řešení. Doporučení je v plném znění k dispozici <a title="Otevření do nového okna" href="/uploads-import/DISKRIMINACE/Doporuceni/Doporuceni-parkovani_159-2011.pdf" class="-" target="_blank"> zde</a> (406.5 kB, Adobe Acrobat dokument) (406.5 kB, Adobe Acrobat dokument).</p> <p class="align-blok">Ochránce zaslal své doporučení Ministerstvu vnitra ČR, Svazu měst a obcí, krajským úřadům, Magistrátu hl. m. Prahy, Národní radě zdravotně postižených (NRZP), Lize vozíčkářů a České asociaci paraplegiků (CZEPA).</p> <p class="align-blok">V případě dotazů se také můžete obrátit na právníka oddělení rovného zacházení, Mgr. Jiřího Šamánka, <a href="mailto:samanek@ochrance.cz">samanek@ochrance.cz</a>, tel.: + 420 542 542 392.</p>
