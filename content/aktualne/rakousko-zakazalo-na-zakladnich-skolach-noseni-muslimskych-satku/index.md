---
title: "Rakousko zakázalo na základních školách nošení muslimských šátků"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2019/rakousko-zakazalo-na-zakladnich-skolach-noseni-muslimskych-satku/"
date: 2019-07-01
perex: "<p>Zákaz nošení tradičních šátků platí pro muslimské dívky do 10 let věku na všech rakouských základních školách.</p>"
---

<!-- imported from the old website -->

<p>Rakouský parlament přijal 15. května 2019 dodatek ke školskému zákonu, který u dětí do 10 let věku zakazuje nošení jakékoli části oděvu, která je spojena s vírou či náboženstvím a zahrnuje zahalení hlavy.</p> <p>Podle rakouské vlády se interpretace zákona vztahuje na oděv zakrývající celé vlasy či jejich velkou část, zákaz se ale nevztahuje na nošení židovské jarmulky nebo sikhské patky. Předmětem zákazu jsou tradiční muslimské šátky, které nosí ženy a dívky. V tomto případě se zákaz nošení šátků týká muslimských žákyň ve věku do 10 let, a to na všech základních školách v Rakousku, včetně soukromých škol. Za porušení zákona může být udělena pokuta až ve výši 440 EUR.</p> <p>Zákon vzbudil v Rakousku rozporuplné ohlasy. Zatímco někteří zákon vítají, jeho kritici mimo jiné namítají, že je zákon diskriminační, jelikož se nevztahuje na všechny náboženské pokrývky hlavy, ale týká se jen muslimských šátků. Někteří rovněž zpochybňují skutečný dopad tohoto zákona, protože muslimské dívky ve věku do deseti let tyto šátky obvykle nenosí. Většina muslimských dívek totiž tradiční šátky začíná nosit až v období puberty.</p> <p>Podle Sdružení islámských obcí v Rakousku ((IGGiÖ, Islamischen Glaubensgemeinschaft in Österreich) zákon odpírá muslimským dívkám a jejich rodičům základní práva. Podle sdružení je zákon v rozporu s principy rovnosti a svobody náboženského vyznání a je tudíž protiústavní. Sdružení se proto obrátí na rakouský Ústavní soud, aby uvedený zákon přezkoumal.</p> <p>Více informací zde:</p> <a href="https://www.theguardian.com/world/2019/may/16/austria-approves-headscarf-ban-in-primary-schools" target="_blank">https://www.theguardian.com/world/2019/may/16/austria-approves-headscarf-ban-in-primary-schools</a>
