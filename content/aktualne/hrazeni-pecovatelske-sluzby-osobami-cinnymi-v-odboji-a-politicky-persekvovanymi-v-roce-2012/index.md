---
title: "Hrazení pečovatelské služby osobami činnými v odboji a politicky persekvovanými v roce 2012"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2011/hrazeni-pecovatelske-sluzby-osobami-cinnymi-v-odboji-a-politicky-persekvovanymi-v-roce-2012/"
date: 2011-12-27
perex: "<p></p>"
---

<!-- imported from the old website -->

<p>V oblasti poskytování sociálních služeb dochází od 1. ledna 2012 k některým změnám. Uživatelů sociálních služeb se nejvíce dotkne změna limitů pro maximální výši úhrady za poskytovanou péči. Ke změně dochází u pobytových sociálních služeb, kde se zvyšují jak limit za celodenní odebranou stravu, tak limit pro úhradu ceny ubytování, a také u služeb poskytovaných terénní formou v domácnostech uživatelů, např. u pečovatelské služby (§ 40 zákona č. 108/2006 o sociálních službách, dále jen „ZSS“).</p><p>Konkrétně u pečovatelské služby zůstává i v roce 2012 zachováno osvobození od placení nákladů poskytování této služby (s výjimkou nákladů souvisejících s poskytnutí stravy nebo pomocí při zajištění stravy) u osob, které jsou vyjmenovány v § 75 odst. 2 ZSS, tedy u:</p><ol><li>rodin, ve kterých se narodily současně 3 nebo více dětí, a to do 4 let věku těchto dětí, </li><li>účastníků odboje,</li><li>osob, které jsou účastny rehabilitace podle zákona č. 119/1990 Sb. , o soudní rehabilitaci  za podmínek v ZSS uvedených</li><li>osob, které byly zařazeny v táboře nucených prací, v pracovním útvaru, ve vojenském táboře nucených prací nebo v centralizačním klášteře s režimem obdobným táborům nucených prací, opět za podmínek v ZSS uvedených,</li></ol><p>Do 31. prosince 2013 jsou od hrazení nákladů pečovatelské služby osvobozeni i pozůstalí manželé (manželky) výše uvedených osob činných v odboji a politicky persekvovaných, pokud jsou starší 70 let.</p>
