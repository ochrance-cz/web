---
title: "Klienti sociálních služeb s omezenou svéprávností mají právo na úplné a přístupné informace o očkování proti COVID-19"
vystupy:
  - tz
oldUrl: "/aktualne/tiskove-zpravy-2021/klienti-socialnich-sluzeb-somezenou-svepravnosti-maji-pravo-na-uplne-a-pristupne-inf"
date: 2021-01-12
perex: "<p>Na základě dotazů ze strany poskytovatelů sociálních služeb připravila zástupkyně ombudsmana Monika Šimůnková informační leták, který uvádí doporučený postup pro očkování klientů s omezenou svéprávností. </p>"
---

<!-- imported from the old website -->

<p>“Bez ohledu na to, v jaké míře a v jakých oblastech jsou klienti omezeni ve svéprávnosti, mají právo na informace o účelu a přínosu očkování, včetně možných vedlejších účinků či případných omezeních. Tyto informace jim musí být podány takovou formou, aby jim mohli porozumět. Zdravotníci by měli především spolupracovat se zaměstnanci zařízení sociálních služeb, kteří konkrétní klienty znají a ví, jaký způsob komunikace je nejvhodnější. Informace se nemusí podávat pouze těm klientům, kteří je z důvodu svého zdravotního postižení vůbec nejsou schopni vnímat,” vysvětluje zástupkyně ombudsmana.  </p><p>Pokud je klient omezen ve svéprávnosti v oblasti rozhodování o poskytnutí zdravotních služeb, musí kromě něj souhlasit s očkováním také jeho opatrovník. To neplatí pouze v případě, kdy není pochyb, že klient podaným informacím porozuměl a že si uvědomuje následky svého rozhodnutí. Pokud by s očkováním opatrovník klienta nesouhlasil, lze podat návrh k opatrovnickému soudu, který posoudí, zda jsou výhrady opatrovníka odůvodněné. </p><h5>Více informací najdete v  letáku:</h5><p><a href="/uploads-import/Letaky/Ockovani_klientu_s_omezenou_svepravnosti.pdf" target="_blank">/uploads-import/Letaky/Ockovani_klientu_s_omezenou_svepravnosti.pdf</a></p><p></p>
