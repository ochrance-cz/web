---
title: "Šance pro majitele administrativně zaniklých vozidel?"
vystupy:
  - tz
oldUrl: "/aktualne/tiskove-zpravy-2017/sance-pro-majitele-administrativne-zaniklych-vozidel"
date: 2017-03-08
perex: "<p>Lidem, kteří včas nesplnili svou povinnost zapsat se v registru silničních vozidel jako vlastníci a o svá auta tak úředně přišli, svitla nová naděje. Ministr dopravy přislíbil veřejné ochránkyni práv individuálně prozkoumat možnost „vrácení“ jednotlivých vozidel zpět do provozu.</p>"
---

<!-- imported from the old website -->

<p>V loňském roce jsme informovali o tvrdosti novely zákona o podmínkách provozu vozidel na pozemních komunikacích, která za administrativní chybu „potrestala“ vlastníky trvalým vyřazením jejich vozidel z registru, a tedy z provozu. Mnohdy přitom k opomenutí vlastníků došlo v důsledku nedorozumění. Například lidé, kteří si pořídili auto na leasing, zapomněli na to, že po jeho skončení se stanou  novými vlastníky vozidla a musí si jej na sebe přepsat.  Jejich takřka nová auta se v důsledku toho stala bezcennými. Zákon totiž neumožňuje takto zaniklá vozidla znovu registrovat a používat (více o tom <a href="/aktualne/tiskove-zpravy-2016/neprihlasili-auto-vcas-prisli-o-nej/" target="_blank">zde</a>).</p><p> Veřejná ochránkyně práv jednala s ministrem dopravy o možnosti odstranění tvrdosti zákona tak, aby vlastníci měli možnost své opomenutí napravit a znovu svá auta používat. Na osobním jednání na konci roku 2016 ministr dopravy Dan Ťok ochránkyni slíbil prozkoumat možnost vrácení administrativně zaniklých vozidel zpět do provozu, a to cestou schvalování technické způsobilosti jednotlivě vyrobených vozidel. Svůj slib nyní písemně naplnil i s popisem jednotlivých kroků, které mohou majitelé dotčených vozidel podniknout, a teoreticky dosáhnout nové registrace vozidla. Tento návod najdete <a title="Otevření do nového okna" href="/uploads-import/Ostatni_dokumenty/MD_Zanik_technicke_zpusobilosti_vozidla.pdf" target="_blank"> zde</a> (1.1 MB, Adobe Acrobat dokument).</p>
