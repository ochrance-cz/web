---
title: "Přítomnost otců u porodu je možnost, ale nikoliv lidské právo"
vystupy:
  - tz
oldUrl: "/aktualne2/aktualne/tiskove-zpravy-2020/pritomnost-otcu-u-porodu-je-moznost-ale-nikoliv-lidske-pravo/"
date: 2020-03-29
perex: "<p>Vážná situace, ve které se dnes celá lidská společnost nachází, je jistě příležitostí zamyslet nad tím, co jsou skutečná lidská práva člověka, která musí být v každé situaci a za každou cenu respektována a jejichž existence nesmí být nijak a nikdy ohrožena, a co jsou jen další možnosti, které rozšiřují míru svobody občana, ale nejsou pro zachování řádného fungování společnosti zásadní. A je tedy možné je, za určitých okolností, z dobrých důvodů omezit.</p>"
---

<!-- imported from the old website -->

<p>Jednou z takových možností je, podle mého názoru, účast otců u porodu svého dítěte. Je to jistě věc, která přispívá ke kvalitě rodinných vztahů, posiluje otcovství i mateřství, tedy hodnoty, které jsou pro soužití lidí užitečné. Ale nelze přehlédnou, že lidská společnost se po mnoho generací vyvíjela zcela zdárně i bez této možnosti, která se v poslední době stala jistě i trochu módní záležitostí a rozhodně tedy není ničím, co by bylo zcela nezbytné pro zdravé rodinné vztahy a řádný vývoj dětí. Je proto, podle mého názoru možné tuto možnost z tak naléhavého důvodu, jakým je ochrana nejen rodičů, ale i zdravotního personálu, omezit, aniž by byla práva občana významněji dotčena. </p> <p>To že se některé neziskové organizace domáhají v této věci soudního rozhodnutí, považuji za zcela nepřípadné.</p> <p>JUDr. Stanislav Křeček</p> veřejný ochránce práv
