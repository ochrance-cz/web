---
title: "Vyjádření ke zveřejněnému dopisu zaměstnankyně zařízení pro zajišťování cizinců Bělá-Jezová"
vystupy:
  - tz
oldUrl: "/aktualne/tiskove-zpravy-2015/vyjadreni-ke-zverejnenemu-dopisu-zamestnankyne-zarizeni-pro-zajistovani-cizincu-bel"
date: 2015-11-04
perex: "<p>Veřejná ochránkyně práv si je vědoma náročnosti a zodpovědnosti práce, kterou vykonávají zaměstnanci v českých zařízeních pro zajišťování cizinců. Stejně tak vnímá mimořádnost současné situace, jak ostatně vyplývá ze zpráv, které byly postupně zveřejňovány v rámci opakovaných návštěv v Bělé-Jezové.</p>"
---

<!-- imported from the old website -->

<p>Ve zprávě z návštěvy Bělé-Jezové, vydané dne 9. září 2015, je proto uvedeno: „<i>Není v silách zaměstnanců zařízení, kteří čelí každodennímu enormnímu tlaku, nestandardním pracovním podmínkám a objemu práce, poskytovat umístěným cizincům základní informace o jejich situaci a naplňovat potřeby každého z umístěných cizinců.</i>“ </p> <p>Podobně pak ve zprávě z kontrolní návštěvy vydané 13. října 2015: <i>„Zařízení zohledňuje má dřívější doporučení a vyvíjí snahu o zmírnění negativních dopadů podmínek pro pobyt dětí v zařízení (přístup skupinek dětí do herny apod.). Oceňuji zejména nasazení pracovníků, kteří se dětem věnují.“</i></p> <p>V otevřeném dopise ochránkyni jeho autorka, zaměstnankyně zařízení pro zajištění cizinců Bělá-Jezová, vychází z rozhovoru  uveřejněném na serveru Aktuálně.cz pod poněkud nešťastným názvem „<i>Šabatová: Personál v B</i><i>ě</i><i>l</i><i>é</i><i> je </i><i style="">laxní</i><b><i>,</i></b><i> za špatné podmínky m</i><i>ůž</i><i>e veden</i><i>í</i><i> i Chovanec</i>“. Za titulek rozhovoru však odpovídá redakce, nikoliv veřejná ochránkyně práv. <span style="font-family: Calibri, sans-serif; font-size: 11pt; line-height: 125%;">Samotný text rozhovoru vypovídá o něčem odlišném.</span></p><p class="MsoBodyText"><span style="line-height: 17.92px; font-size: 12.8px;">Ochránkyně v rozhovoru neoznačila všechny zaměstnance zařízení za „laxní.“ Naopak je v něm jasně uvedeno, že se jednalo o dílčí problém, kdy u lékařských vyšetření nebyli přítomni tlumočníci, což je informace, kterou ombudsmance sdělili sami zdravotníci. Ochránkyně následně nabídla kontakty na potřebné tlumočníky. Výhradně v této souvislosti užila ochránkyně označení „laxnost personálu“.</span></p> <p>Obecně pak kritika podmínek v zařízení nemířila na zaměstnance, kteří se musejí vyrovnávat s enormním tlakem v důsledku několikanásobného překročení kapacity zařízení (například při srpnové návštěvě bylo v zařízení dimenzovaném pro 270 lidí umístěno 659 osob, z toho 147 dětí). </p> <p>Kritika mířila na vedoucího střediska, Ing. Viliama Andrássyho, který je za chod zařízení ze své pozice manažersky odpovědný. Podobně byla adresována Ministerstvu vnitra, coby nadřízenému orgánu. Stát nemůže dát nikoho do špatných podmínek a omluvit to mimořádnými okolnostmi.</p> <p>Ke zveřejnění výsledků návštěv zařízení Bělá-Jezová došlo po vyčerpání všech zákonných možností na zlepšení podmínek v rámci sankčního mechanismu, který definuje zákon o veřejném ochránci práv. </p> <p>V rámci svých šetření ombudsmanka usiluje také o zlepšení pracovních podmínek zaměstnanců zařízení Bělá-Jezová. Proto také navrhovala zvýšení počtu zaměstnanců, posílení supervize a zavedení psychologické pomoci pro zaměstnance.  V případě jakýchkoli nejasností ji může kdokoli z nich kontaktovat.</p> <p><b>Zprávy z návštěv v zařízení Bělá-Jezová:</b></p> <p><a href="https://www.ochrance.cz/ochrana-osob-omezenych-na-svobode/zarizeni/zarizeni-pro-cizince/">http://www.ochrance.cz/ochrana-osob-omezenych-na-svobode/zarizeni/zarizeni-pro-cizince/</a></p> <p><b>Rozhovor pro Aktuálně.cz:</b></p> <p><a title="Otevření do nového okna" href="http://zpravy.aktualne.cz/domaci/personal-v-bele-je-laxni-za-spatne-podminky-nese-odpovednost/r~9035218a78c011e5b286002590604f2e/" target="_blank">personal-v-bele-je-laxni-za-spatne-podminky-nese-odpovednost/r~9035218a78c011e5b286002590604f2e/</a> </p> <p><b>Odkazovaný dopis zaměstnankyně z Bělé-Jezové:</b></p> <p><a title="Otevření do nového okna" href="http://www.suz.cz/uvod/aktuality/2015/10/otevreny-dopis/" target="_blank">http://www.suz.cz/uvod/aktuality/2015/10/otevreny-dopis/</a> </p> <p> </p>
