---
title: "Inspektoráty práce mají nástroje pro důkladné šetření pracovních podmínek. Ne vždy je však dokáží využít"
oldUrl: "src/www.ochrance.cz/aktualne/tiskove-zpravy-2017/inspektoraty-prace-maji-nastroje-pro-dukladne-setreni-pracovnich-podminek-ne-vzdy-je-v"
date: 2017-08-03
perex: "<p>Pět zaměstnankyň bylo přesvědčeno, že je zaměstnavatel šikanuje a proto se obrátily na inspektorát práce. Ten na základě jejich podnětu zahájil šetření. V něm konstatoval, že k žádné šikaně nedochází. Naopak naznačil, že možná zaměstnankyně šikanují svého zaměstnavatele – aniž by své tvrzení nějak doložil. Nespokojené stěžovatelky se obrátily na veřejnou ochránkyni práv. Jak jsme zjistili během šetření, inspektorát práce nevyužil svých možností, jeho šetření bylo spíše formální a víceméně se ztotožnil s tvrzením zaměstnavatele.   </p>"
---

<!-- imported from the old website -->

<p>Pět žen pracovalo ve školském zařízení. Byly nespojeny s pracovními podmínkami. Stěžovaly si na porušování pracovněprávních předpisů, na nepřiměřený psychický nátlak ze strany zaměstnavatele, který považovaly za formu šikany (bossingu). Oblastní inspektorát práce (OIP) po svém šetření konstatoval, že nebylo možné prokázat porušení pracovněprávních předpisů. </p> <p><span style="font-size: 12.8px;">Během našeho šetření se však ukázalo, že OIP nedostatečně využíval své možnosti. Inspektoři mluvili s celkem devíti zaměstnanci, kterým položili dvacet dva otázek. Všechny se týkaly pouze jednoho aspektu, na který si zaměstnankyně stěžovaly, k tématu šikany mířila pouze jedna z nich a to jen velmi obecně.</span></p> <p><span style="font-size: 12.8px;">Stěžovatelky přitom zbavily inspektory mlčenlivosti, takže se mohli ptát adresně na poměry těchto zaměstnankyní. Této možnosti však vůbec nevyužili. Stěžovatelky dodaly inspektorům důkazy, které měly podporovat jejich tvrzení. Z protokolu inspekce však není jasné, jakým způsobem s nimi inspektoři pracovali a zda vůbec. Z podkladů není zřejmé, zda měli inspektoři vůbec nějako metodiku, podle které by šikanu posuzovali.</span></p> <p><span style="font-size: 12.8px;">Museli jsme konstatovat, že dotčený inspektorát práce nezohlednil důkazní materiály stěžovatelek; nevypořádal se s jejich námitkami v rámci podání informací o výsledku kontroly; svá kontrolní zjištění dostatečně nedoložil potřebnými podklady a neodůvodnil je.</span></p> <p><span style="font-size: 12.8px;">Bez dalšího se přiklonil k verzi zaměstnavatele a šetření ukončil. O výsledcích šetření a zjištěných pochybeních jsme informovali generálního inspektora Státního úřadu práce a dotčený inspektorát jsme vyzvali, aby výsledky našeho šetření zohlednil ve své další činnosti. </span></p>
