---
title: "Další centrum duševního zdraví v Brně"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/dalsi-centrum-dusevniho-zdravi-v-brne/"
date: 2020-02-20
perex: "<p>V rámci reformy psychiatrické péče otevřely 19. 2. 2020 Fakultní nemocnice Brno a organizace Práh jižní Morava, z.ú. v Brně již druhé centrum duševního zdraví. </p>"
---

<!-- imported from the old website -->

<p>Slavnostního otevření se zúčastnil i ministr zdravotnictví Adam Vojtěch, který reformu označil za vlajkovou loď ministerstva. Návštěvníkům sdělil, že bude brzy uveřejněna výzva k založení dalších devíti center, do budoucna by jich po České republice s přispěním financí z Evropské unie mělo vzniknout sto.</p> <p>V centrech duševního zdraví pracují <b>mezioborové týmy odborníků</b> (lékaři, psychologové, psychiatrické sestry, všeobecné sestry, sociální pracovníci a peer konzultanti). Ti poskytují terénní péči klientům s duševním onemocněním v jejich vlastním sociálním prostředí.</p> <p>Centra duševního zdraví jsou velmi důležitá, neboť <b>týmy pomáhají přímo u klientů</b> např. pokud lidé z jakéhokoliv důvodu nevycházejí z domu. Pracovníci řeší situaci každého člověka komplexně – od zdravotního stavu po bydlení či vyřizování na úřadech.</p> <p><b>Důležitým členem týmu je peer konzultant – člověk se zkušeností, který klienty seznamuje s vlastním příběhem a dodává jim potřebnou podporu a naději v procesu zotavení. </b></p> <p><span style="font-size: 12.8px;">Adresa nového brněnského Centra je Jugoslávská 17.</span></p><p><img src="https://www.ochrance.cz/uploads/RTEmagicC_2020-02-19_centrum-DZ.jpg.jpg" width="630" height="612" alt="" /></p>
