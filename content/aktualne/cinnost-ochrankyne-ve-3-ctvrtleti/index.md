---
title: "Činnost ochránkyně ve 3. čtvrtletí"
vystupy:
  - tz
oldUrl: "/aktualne/tiskove-zpravy-2014/cinnost-ochrankyne-ve-3-ctvrtleti"
date: 2014-11-06
perex: "<p>Ve třetím čtvrtletí se na ochránkyni obrátilo o 233 lidí více než ve stejném období loňského roku. Nejvíce stížností se týkalo sociálního zabezpečení. Ochránkyně o tom informovala Poslaneckou sněmovnu ve své pravidelné zprávě o činnosti.</p>"
---

<!-- imported from the old website -->

<p>Většina podnětů spadá do působnosti veřejného ochránce práv a ochránkyně se jimi zabývá. Stabilně 40 % stížností se týká problémů, které ochránkyně není oprávněna šetřit. Pro tyto stěžovatele je však k dispozici téměř 70 letáků, které formou otázek a odpovědí srozumitelnou formou poskytují právní rady k řešení nejrůznějších životních situací.</p><p>Do <a href="https://www.ochrance.cz/zpravy-o-cinnosti/zpravy-pro-poslaneckou-snemovnu/">zprávy pro poslance </a>ochránkyně zařadila informace o několika zajímavých či důležitých případech, k nimž vydala stanoviska a doporučení. Konkrétně jde o případ zanedbaného poradenství k sociálním dávkám hmotné nouze, případ neřešené kritické situace ve věznici a podezření na násilí mezi odsouzenými, dále případ nesprávného postupu úřadů při schvalování záměru stavby velkokapacitního parkoviště u Letiště Václava Havla v Praze a případ týkající se právního důvodu užívání prostor jako sídla podnikání. Oblast rovného zacházení zastupují případy odmítnutí lázeňské péče samoplátkyni z důvodu těhotenství, sexuálního obtěžování na pracovišti a také shrnutí případu zákazu muslimských šátků na střední zdravotnické škole.</p><p>Ochránkyně ve zprávě rovněž shrnuje obsah jednání s ministry a jejich náměstky a z množství uplatněných připomínek k připravovaným zákonům upozorňuje na závažné nedostatky návrhu zákona o soukromém zdravotním pojištění cizinců při pobytu na území České republiky.</p><p>Celá zpráva je k dispozici <a href="http://www.ochrance.cz/uploads-import/zpravy_pro_poslaneckou_snemovnu/Ctvrtletky/2014-03-Q.pdf" target="_blank">zde</a>.</p>
