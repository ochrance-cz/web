---
title: "Ombudsman radí se sdílenou ekonomikou: povinnosti vyplývající z krátkodobých pronájmů nebo z poskytování přepravy"
oldUrl: "src/www.ochrance.cz/aktualne/tiskove-zpravy-2019/ombudsman-radi-se-sdilenou-ekonomikou-povinnosti-vyplyvajici-z-kratkodobych-pronajmu-nebo"
date: 2019-12-06
perex: "<p>Při poskytování služeb v rámci tzv. sdílené ekonomiky lidé bohužel často neplní všechny své povinnosti, protože o nich často ani neví. Ombudsman proto ve spolupráci s příslušnými úřady připravil dva materiály, které pokrývají momentálně nejužívanější služby. Jednou je poskytování přepravních služeb (nejznámějším příkladem je Uber) a druhou je poskytování krátkodobého ubytování (nejznámějším příkladem je Airbnb). Lidé se mimo jiné dozvědí, jak je to splacením daní či pojistného za zdravotní a sociální pojištění. </p>"
---

<!-- imported from the old website -->

<p>Ať už člověk poskytuje v rámci sdílené ekonomiky ubytování či přepravu, systém je podobný. Pomocí aplikace pro chytré telefony získává zákazníky, od kterých dostane zaplaceno za poskytnutou službu. Objednání služby i placení obvykle probíhá bezhotovostně přes aplikaci, za což provozovatel aplikace inkasuje provizi.</p> <p>„Až na výjimky je každý, kdo poskytuje přepravní či ubytovací služby pod svým jménem, podnikatelem. To znamená, že pro poskytování daných služeb potřebuje příslušné živnostenské oprávnění. V opačném případě podniká nelegálně. I v takovém případě však má stejné povinnosti jako podnikatel, ale navíc mu hrozí sankce či nemůže využívat některých výhod“, vysvětluje ombudsmanka Anna Šabatová.</p> <p>Oba letáky rozlišují tři základní kategorie: podnikání s oprávněním, podnikání bez příslušného oprávnění a příležitostnou činnost. Lidé se dozvědí, jak správně svoji činnosti do těchto kategorií zařadit.  Dále zde naleznou informace, jak je to s placením daní a záloh na sociální a zdravotní pojištění, zjistí také, jaké další povinnosti je třeba plnit vůči dalším úřadům.</p> <p>O právech a povinnostech poskytovatelů v rámci sdílené ekonomiky budeme diskutovat i v rámci Dne otevřených dveří v pondělí 9. 12. 2019</p> <h5>Sdílená ekonomika: Přepravní služby:</h5> <p><a href="https://www.ochrance.cz/fileadmin/user_upload/Letaky/Sdilena-ekonomika_Prepravni-sluzby.pdf" target="_blank">https://www.ochrance.cz/fileadmin/user_upload/Letaky/Sdilena-ekonomika_Prepravni-sluzby.pdf</a></p> <h5>Sdílená ekonomika: Ubytovací služby:</h5> <p><a href="https://www.ochrance.cz/fileadmin/user_upload/Letaky/Sdilena-ekonomika_Ubytovaci-sluzby.pdf" target="_blank">https://www.ochrance.cz/fileadmin/user_upload/Letaky/Sdilena-ekonomika_Ubytovaci-sluzby.pdf</a></p>
