---
title: "Vliv judikatury Soudního dvora EU na antidiskriminační právo"
vystupy:
  - tz
oldUrl: "/aktualne/tiskove-zpravy-2014/vliv-judikatury-soudniho-dvora-eu-na-antidiskriminacni-pravo"
date: 2014-11-28
perex: "<p></p>"
---

<!-- imported from the old website -->

<p> Nejen právo Evropské unie v posledních deseti letech významně ovlivňuje a proměňuje české právo, ale stále významnější roli při formování právního rámce hrají i rozhodnutí Soudního dvora Evropské unie. Zejména v oblasti rovného zacházení a ochrany před diskriminací jde o jeden z důležitých pramenů práva.</p><p>Veřejná ochránkyně práv Anna Šabatová se proto rozhodla uspořádat 2. prosince odborný seminář k analýze vlivu judikatury na diskriminační důvody, jak je rozlišuje antidiskriminační právo a role Soudního dvora Evropské unie na aplikaci antidiskriminačních směrnic. </p><p>Odborníci na rovné zacházení budou diskutovat o zásadě rovnosti v evropském antidiskriminačním právu, o pohledu Soudního dvora EU na rovnost pohlaví, včetně ochrany práv LGBTI osob. Část semináře se zaměří na judikaturu Soudního dvora EU v případech, kdy je diskriminačním důvodem zdravotní postižení. </p><p>Jeden z diskuzních bloků je věnován volnému pohybu osob jako jádru hospodářské integrace, tj otázce, jestli je akceptovatelné rozlišovat podle místa pobytu, ať už jde o oblast školství, podnikání, zaměstnání, důchody či daně.</p><a title="Otevření do nového okna" href="/uploads-import/Konference/Konference_2014/Vliv-judikatury-soudniho-dvora.pdf" target="_blank"> Program semináře</a> (333.3 kB, Adobe Acrobat dokument)
