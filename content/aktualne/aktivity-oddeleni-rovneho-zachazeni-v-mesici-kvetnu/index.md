---
title: "Aktivity oddělení rovného zacházení v měsíci květnu"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/aktivity-oddeleni-rovneho-zachazeni-v-mesici-kvetnu/"
date: 2013-05-14
perex: "<p>Sociální vyloučení, práva sexuálních menšin, diskuse nad rovnými příležitostmi žen a mužů a výměna poznatků o boji proti diskriminaci se srbským equality body. To jsou aktivity, na nichž se podílí právníci oddělení rovného zacházení Kanceláře veřejného ochránce práv v tomto kalendářním měsíci.</p>"
---

<!-- imported from the old website -->

<p class="align-blok"><a title="Otevření do nového okna" href="http://www.poradna-prava.cz/" target="_blank">Poradna pro občanství/Občanská a lidská práva</a>  pořádá dne 14. května 2013 ve spolupráci s Olomouckým krajem konferenci s názvem Diskriminace jako jeden z faktorů sociálního vyloučení. Konference je určena pracovníkům pomáhajících profesí a klade si za cíl seznámit publikum s problematikou rovného zacházení a boje s diskriminací. Na konferenci vystoupí pracovníci Poradny, advokát David Strupek, Vojtěch Bartoš z CERGE-EI a Petr Polák z Kanceláře veřejného ochránce práv. </p><p>Program konference je dostupný <a title="Otevření do nového okna" href="http://www.poradna-prava.cz/folder01/Pozvánka%20konference_OLM.pdf" target="_blank">zde</a> .</p><p class="align-blok">Dne 21. května 2013 proběhne v Poslanecké sněmovně seminář konaný pod záštitou Jany Černochové na téma „Proč Česká republika ve svých politikách opomíjí sexuální menšiny?“. Seminář pořádá <a title="Otevření do nového okna" href="http://www.proudem.cz/" target="_blank">Platforma pro rovnoprávnost, uznání a diverzitu (PROUD)</a> . Seminář se koná při příležitosti Mezinárodního dne proti homofobii. Na semináři vystoupí i Petr Polák z Kanceláře veřejného ochránce práv a představí okruhy problémů, s nimiž se na ochránce sexuální menšiny v posledních letech obrátily. </p><p>Pozvánku na akci naleznete <a title="Otevření do nového okna" href="/uploads-import/DISKRIMINACE/aktuality/pozvanka_seminar_LGBT.pdf" target="_blank"> zde</a> (177.7 kB, Adobe Acrobat dokument). </p><p class="align-blok">Jednání Výboru pro institucionální zabezpečení rovných příležitostí pro ženy a muže na půdě Ministerstva práce a sociálních věcí, které se uskuteční ve čtvrtek 30. května 2013, se zúčastní Jana Kvasnicová a Zuzana Ondrůjová, právničky Kanceláře veřejného ochránce práv. Na programu jednání bude téma financování nestátních neziskových organizací a institut veřejného ochránce práv jako subjekt pro oblast rovného zacházení (podle Směrnice EU 2006/54 čl. 20). Výbor se chce na jednání zabývat naplňováním této směrnice a vést dialog s pověřenými zaměstnankyněmi Kanceláře veřejného ochránce práv o činnosti ombudsmana v oblasti rovných příležitostí žen a mužů. Jde zejména o provádění nezávislých studií týkajících se diskriminace a zveřejňování nezávislých zpráv a vydávání doporučení k jakékoli otázce související s touto diskriminací.</p><p class="align-blok">Lucie Obrovská, právnička Kanceláře veřejného ochránce práv, se ve dnech 30. – 31. 5. 2013 zúčastní workshopu „Jak provádět <a href="https://www.ochrance.cz/diskriminace/pomoc-obetem-diskriminace/situacni-testovani/">situační testing</a>“, který pořádá Poradna pro občanství/Občanská a lidská práva v srbském Bělehradě. Cílem workshopu je seznámit srbské účastníky se základním přínosem tzv. situačního testingu jako významného nástroje pro prokazování diskriminačního jednání, jakož i s prací ochránce coby českého tělesa pro rovné zacházení (equality body). </p><p class="align-blok">Workshop se zaměří také na téma rasové či etnické diskriminace a diskriminace z důvodu národnosti, která je v Srbsku velice citlivým tématem. Účast zaměstnankyně Kanceláře ochránce je naplněním jednoho z úkolů, které má veřejný ochránce práv ze zákona na poli rovného zacházení, a to výměnu dostupných informací a sdílení zkušeností s evropskými subjekty. </p>
