---
title: "Obyvatelé Jihočeského kraje se mohou setkat s ochránkyní"
tags:
  - Tisková zpráva
oldUrl: "/aktualne/tiskove-zpravy-2015/obyvatele-jihoceskeho-kraje-se-mohou-setkat-s-ochrankyni-1"
date: 2015-10-02
perex: "<p>Obyvatelé Jihočeského kraje mají ve čtvrtek 15. října možnost setkat se s veřejnou ochránkyní práv Annou Šabatovou. V rámci akce „Zajímáte nás“ se dozví víc o působnosti a pravomoci ochránkyně a mohou jí předat podnět k šetření.</p>"
---

<!-- imported from the old website -->

<p>Návštěvou Jihočeského kraje chce ochránkyně povzbudit lidi v řešení jejich problémů, poučit je o jejich právech a vysvětlit jim, jak jim může pomoci. </p><p>Návštěvu kraje zahájí ochránkyně <strong>dopoledne v Domově pro osoby se zdravotním postižením Osek</strong>. Seznámí se s fungováním zařízení, podmínkami, v nichž klienti pobývají a hovořit bude i s personálem.</p><p><strong>V 11:00 h ochránkyně osobně otevře dočasný informační stánek na Krajském úřadě v Českých Budějovicích</strong>. Kdokoli má zájem probrat svůj problém či podat podnět ochránkyni, může sem až <strong>do 15:30 h</strong> přijít. Právníci Kanceláře veřejného ochránce práv budou <strong>přijímat stížnosti </strong>na úřady či na diskriminaci, vysvětlovat působnost a pravomoci ochránkyně, průběh šetření i to, jak může ochránkyně v konkrétních případech pomoci.</p><p>Návštěvy v regionu využije ochránkyně i pro setkání se zástupci kraje a obcí. Hovořit s nimi bude rovněž o své působnosti, ale také o některých problémech, s nimiž se na ni lidé z Jihočeského kraje obracejí. V neformální diskuzi se pak ochránkyně seznání s názory úřadů a potížemi, které řeší.</p><p>Souběžně s těmito akcemi je na dopoledne připraven i speciální výukový program pro studenty vybrané střední školy. Hra s divadelními prvky a workshop vtáhnout studenty do diskuze, v níž se seznámí se svými právy, budou diskutovat o toleranci k odlišnosti a o občanské odpovědnosti. Dozví se, s čím a jak se mohou na ochránkyni obracet, jaká je její působnost.</p><p>Závěr návštěvy ochránkyně v regionu bude patřit<strong> setkání s občany. V Městské knihovně Tábor se od 17:30</strong> koná interaktivní komponovaný pořad, jehož hlavním tématem je sociální péče o stárnoucí rodiče a s tím spojené problémy. Uvede ho hraná divadelní scénka, do níž mohou diváci zasahovat a radit jednotlivým aktérům, jak by měli postupovat.  V následné diskuzi s veřejnou ochránkyní práv a jejími právníky se pak dozví, jak řešit takové životní situace, jako jsou problémy v zaměstnání, evidence na úřadu práce, vyřizování sociálních dávek, zajištění sociálních služeb, diskriminace v zaměstnání apod. Vstup na večerní setkání je volný.</p><p><img src="https://www.ochrance.cz/uploads/RTEmagicC_esf_eu_17.jpg.jpg" height="67" width="622" alt="" /></p>
