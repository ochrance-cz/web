---
title: "Panelová diskuse a workshop Rovnost a zákaz diskriminace v činnosti veřejného ochránce práv"
vystupy:
  - tz
oldUrl: "/aktualne2/aktualne/tiskove-zpravy-2013/panelova-diskuse-a-workshop-rovnost-a-zakaz-diskriminace-v-cinnosti-verejneho-ochrance-prav/"
date: 2013-01-04
perex: "<p>Ochránce pořádá 20. 2. 2013 panelovou diskuzi a workshop, jejichž cílem je zhodnotit uplatňování antidiskriminačního zákona v českém prostředí, pojmenovat faktické, institucionální a zákonné bariéry a navrhnout způsoby řešení problémů v oblasti rovného zacházení.</p>"
---

<!-- imported from the old website -->

<p>Veřejný ochránce práv si Vás dovoluje pozvat</p><p>na panelovou diskusi a workshop </p><h1>„Rovnost a zákaz diskriminace v činnosti veřejného ochránce práv“</h1><p><strong>dne 20. února 2013</strong></p><p><strong>v konferenčním sále Otakara Motejla Kanceláře veřejného ochránce práv, Údolní 39, 602 00 Brno</strong></p><p>Dne 1. prosince 2012 uplynuly tři roky od okamžiku, kdy se veřejný ochránce práv stal tzv. antidiskriminačním místem (v angličtině equality body). Ke standardní činnosti parlamentního ombudsmana, který má chránit osoby před nedobrou správou, doplněné v roce 2006 o nelehký úkol chránit osoby omezené na svobodě před špatným zacházením, přibyla nová agenda, která postavila veřejného ochránce práv před mnohé otazníky. Zatímco dříve ochránce řešil převážně neshody fyzických a právnických osob s vrchnostenskou správou, na sklonku roku 2009 mu zákon uložil zabývat se i ryze soukromoprávními vztahy. </p><p>K zabezpečení práva na rovné zacházení a k ochraně osob před diskriminací ovšem zákonodárce poskytl ochránci jen „měkčí“ právní nástroje. Jsou však tyto nástroje dostatečné k potlačení nerovného zacházení? Je vůbec antidiskriminační zákon v české realitě aplikován? Nebo se naplnily četné výhrady odborníků, že zůstane spíše neživou normou na papíře? A pokud je tomu tak, existuje způsob, jak tuto situaci změnit? </p><p>Vzhledem k tomu, že důležitým prvkem v oblasti antidiskriminačního práva je osvěta, dialog a sdílení zkušeností, rozhodl se ochránce svolat pracovní konferenci, na které by měli promluvit zákonodárci, zástupci správních úřadů, soudci, advokáti, představitelé samosprávy, akademici, nevládní organizace, média, ale i ti, jimž bývá vytýkáno diskriminující chování (zaměstnavatelé, poskytovatelé služeb, bydlení, vzdělání, zdravotní péče a jiní). </p><p>Cílem jednání by mělo být pojmenovat institucionální, zákonné a faktické bariéry při uplatňování nároků vyplývajících z antidiskriminačního zákona a navrhnout způsoby řešení jednotlivých problémů (ať již na úrovni legislativní, metodické, institucionální či výzkumné).</p><h4>RÁMCOVÝ PROGRAM </h4><p>9:00 – 9:45 Registrace účastníků</p><p>9:45 – 9:55 Úvodní slovo: JUDr. Pavel Varvařovský, veřejný ochránce práv</p><p>9:55 – 10:15 Mgr. Petr Polák, vedoucí oddělení rovného zacházení Kanceláře veřejného ochránce práv: <em>„Činnost veřejného ochránce práv na poli rovného zacházení: výsledky, limity a výzvy do budoucna“</em> </p><h5>I. Panelová diskuse: Překážky v boji proti diskriminaci v České republice aneb Antidiskriminační zákon tři roky poté</h5><p>10:15 – 11:45 </p><p>Diskutovat budou zákonodárci, zástupci soudcovského a advokátského stavu, nevládních organizací a soukromého sektoru </p><p>11:45 – 12:00 Přestávka na kávu</p><h5>II. Panelová diskuse: Úloha jednotlivých hráčů na poli rovného zacházení a ochrany před diskriminací</h5><p>12:00 – 13:30 </p><p>Diskutovat budou zástupci soudcovského stavu, správních úřadů, územní a zájmové samosprávy, nevládních organizací a médií </p><p>13:00 – 14:00 Přestávka na oběd</p><p>Tiskový brífink</p><h5>III. Odpolední workshopy: </h5><p>14:00 – 16:00</p><p>Workshop č. 1: Diskriminace v přístupu k zaměstnání a povolání</p><p>Workshop č. 2: Nerovné zacházení v přístupu ke zboží a službám (vč. bydlení)</p><p>Workshop č. 3: Rovné šance ve vzdělání</p><p>Workshop č. 4: Pozitivní opatření a kvóty</p><p>Workshop č. 5: Práva LGBT</p><p>16:00 – 16:20 Přestávka na kávu</p><h5>IV. Výstupy z jednotlivých workshopů, shrnutí, diskuse a ukončení </h5><p>16:20 – 17:00 </p><p></p><p><a title="Otevření do nového okna" href="/uploads-importKonference/Konference_DIS_2013/DIS-2013_Prihlaska-k-ucasti.doc" target="_blank"><img alt="" src="https://test.ochrance.cz/typo3/ext/od_linkdesc/icons/doc.gif" class="od_linkdesc_icon" /> Přihláška k účasti</a> (40.4 kB, MS Word dokument)</p><p><a title="Otevření do nového okna" href="/uploads-importKonference/Konference_DIS_2013/DIS-2013_Prihlaska-do-panelove-diskuze.doc" target="_blank"><img alt="" src="https://test.ochrance.cz/typo3/ext/od_linkdesc/icons/doc.gif" class="od_linkdesc_icon" /> Přihláška do panelové diskuse</a> (31.2 kB, MS Word dokument)</p><p><a title="Otevření do nového okna" href="/uploads-importKonference/Konference_DIS_2013/DIS-2013_Organizacni_informace.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Organizační informace</a> (185.4 kB, Adobe Acrobat dokument)</p><p><a title="Otevření do nového okna" href="/uploads-importKonference/Konference_DIS_2013/DIS-2013_Ramcovy-program.doc" target="_blank"><img alt="" src="https://test.ochrance.cz/typo3/ext/od_linkdesc/icons/doc.gif" class="od_linkdesc_icon" /> Rámcový program </a> (76.8 kB, MS Word dokument)</p>
