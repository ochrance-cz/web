---
title: "Monika Šimůnková se zúčastnila konference o inkluzivním vzdělávání na kanadském velvyslanectví"
vystupy:
  - tz
oldUrl: "/aktualne2/aktualne/tiskove-zpravy-2020/monika-simunkova-se-zucastnila-konference-o-inkluzivnim-vzdelavani-na-kanadskem-velvyslan/"
date: 2020-03-12
perex: "<p>Zástupkyně ombudsmana Monika Šimůnková se zúčastnila konference o inkluzivním vzdělávání, která se konala ve středu 11. března na kanadském velvyslanectví v Praze. Ve svém úvodním příspěvku shrnula svůj názor na aktuální situaci v oblasti inkluze, tedy vzdělávání, které zohledňuje na jedné straně individuální potřeby a jedinečnost každého dítěte a zároveň se snaží všechny děti v maximálně možné míře a kvalitě vzdělávat společně. Zmínila také výzkumy a doporučení předchozích ombudsmanů Pavla Varvařovského a Anny Šabatové, které se týkaly především kvality vzdělávání romských dětí a existence segregovaných škol. </p>"
---

<!-- imported from the old website -->

<p>Tomuto tématu se Monika Šimůnková dlouhodobě věnuje. Právě vzdělávání romských dětí označila za jeden z velkých problémů českého školství. Inkluze by měla být o kvalitním vzdělávání všech dětí společně, přičemž každé dítě by mělo mít nárok na dostatečnou podporu, bez ohledu na to, zda se jedná o děti se zdravotním postižením nebo děti sociálně znevýhodněné. Kvalitní vzdělání romských dětí je přitom klíčové pro jejich úspěšné budoucí uplatnění ve společnosti. </p><p>„Již v roce 2007 vydal Evropský soud pro lidská práva známý rozsudek ve věci D. H. a ostatní proti České republice, v němž konstatoval, že Česká republika se dopustila diskriminace romských dětí, které byly z důvodu jejich etnicity neoprávněně zařazovány do tehdejších zvláštních škol. Výkon tohoto rozsudku však ani po 13 letech není u konce. Ačkoli stát provedl mnoho chvályhodných opatření, v čele s inkluzivní novelou školského zákona z roku 2016, situace se stále výrazně nelepší. Procento romských dětí, které se vzdělávají v programech pro žáky s lehkým mentálním postižení klesá jen velmi nepatrně a zcela jistě neodpovídá skutečné situaci. Stejně tak je alarmující vysoký počet tzv. segregovaných škol, kde převládá vysoký podíl romských dětí. Dobré vzdělání má přitom klíčový vliv na kvalitu života dalších generací Romů v České republice včetně soužití s většinovou částí společnosti. Proto by stát měl tomuto tématu věnovat prioritní pozornost,&quot; vysvětluje Monika Šimůnková.   </p><p>Konferenci o inkluzivním vzdělávání uspořádalo Velvyslanectví Kanady v České republice a organizace Vzájemné soužití o.p.s. 11. března 2020 v Praze. </p><img src="/uploads-import/uploads/RTEmagicC_ms___kanada_2.jpg.jpg" width="479" height="639" alt="" /><p>Zástupkyně ombudsmana Monika Šimůnková a Ayesha Patricia Rekhi, velvyslankyně Kanady v České republice. </p><br /><img src="/uploads-import/uploads/RTEmagicC_ms___kanada.jpg.jpg" width="687" height="688" alt="" />
