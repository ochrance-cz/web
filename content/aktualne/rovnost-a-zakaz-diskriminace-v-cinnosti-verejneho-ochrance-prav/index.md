---
title: "Rovnost a zákaz diskriminace v činnosti veřejného ochránce práv"
vystupy:
  - tz
oldUrl: "/aktualne/tiskove-zpravy-2013/rovnost-a-zakaz-diskriminace-v-cinnosti-verejneho-ochrance-prav"
date: 2013-02-19
perex: "<p>Dosud největší setkání odborníků na diskriminaci v České republice se uskuteční ve středu 20. února v Kanceláři veřejného ochránce práv.</p>"
---

<!-- imported from the old website -->

<p>Ve středu 20. února pořádá veřejný ochránce práv panelová diskuze a workshop „Rovnost a zákaz diskriminace v činnosti veřejného ochránce práv“. Jde o dosud největší setkání odborníků na diskriminaci, jaká byla v České republice uspořádána. K účasti je přihlášeno více než 140 odborníků (advokátů, soudců, zástupců orgánů státní správy, nevládních organizací, akademiků a dalších), kteří se každodenně zabývají problematikou rovného zacházení v různých oblastech života, ať už jde o zaměstnání, vzdělávání, bydlení, přístup k službám či zboží apod.  Současně bude akce i bilancí uplynulých tří let, kdy se veřejný ochránce práv stal tzv. antidiskriminačním místem (v angličtině equality body) s pravomocí zabývat se i soukromoprávními vztahy, pokud je v nich namítána diskriminace. Účastníci diskuze se proto budou zabývat i otázkou, jak účinný je antidiskriminační zákon, zda jsou možnosti a pravomoci ochránce dostatečnými nástroji k potlačování nerovného zacházení. Hovořit se bude o bariérách, které brání uplatňování nároků vyplývajících z antidiskriminačního zákona a způsobech řešení jednotlivých problémů. </p><p>Dopolední panelová diskuze je pro všechny společná, odpoledne se pak účastníci rozdělí do pěti workshopů věnovaných diskriminaci v zaměstnání, v přístupu k bydlení, zboží a službám, v přístupu ke vzdělání, právům sexuálních menšin a pozitivním opatřením a kvótám. Na workshopech se bude nejen diskutovat o právní úpravě, judikátech, statistikách a výzkumech, ale účastníci budou společně rozebírat i některé konkrétní případy, s nimiž se ochránce setkal. Ve společné diskuzi budou hledat modelové řešení.</p><p>Z příspěvků, které zazní v panelové diskuzi, je možné zmínit např.:</p><ul><li>Ženy a firemní výkonnost (Štěpán Jurajda – CERGE-EI), </li><li>Postavení tvrzené oběti diskriminace v soudním sporu (David Strupek – advokát), </li><li>Připravované změny antidiskriminačního zákona: whistleblowing a ochrana oznamovatele (Antonín Stanislav – MSp ČR), </li><li>Aktuální situace v oblasti zaměstnávání osob se zdravotním postižením (Hana Potměšilová – Nadační fond pro podporu zaměstnávání osob se zdravotním postižením), </li><li>Diskriminační dopady veřejné bytové politiky: nezamýšlené důsledky nebo záměr? (Pavel Uhl – advokát), </li><li>Diskriminace vs. snaha o rovný přístup na pracovním trhu, praxe zaměstnavatelů, seberegulační opatření trhu (Tomáš Ervín Dombrovský – LMC), </li><li>Zamyšlení nad rovným zacházením v sociálním zabezpečení (Kateřina Šimáčková – NS) a další</li></ul><p><a title="Otevření do nového okna" href="/uploads-import/Konference/Konference_DIS_2013/DIS-2013_Finalni-program.pdf" target="_blank"> Celý program akce</a> (311.7 kB, Adobe Acrobat dokument)</p><h5>Zvukový záznam z panelové diskuze:</h5><ul><li><a title="Otevření do nového okna" href="/uploads-import/Konference/Konference_DIS_2013/Uvodni-slovo-VOP.mp3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> Úvodní slovo JUDr. Varvařovského</a> (10.4 MB, MP3)</li><li><a title="Otevření do nového okna" href="/uploads-import/Konference/Konference_DIS_2013/Uvodni-prispevek-Polak_.mp3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> Úvodní příspěvek Mgr. Poláka</a> (6.8 MB, MP3)</li><li><a title="Otevření do nového okna" href="/uploads-import/Konference/Konference_DIS_2013/Panel-1.mp3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> Panelová diskuze č. 1</a> (119.1 MB, MP3)</li><li><a title="Otevření do nového okna" href="/uploads-import/Konference/Konference_DIS_2013/Panel-2.mp3" target="_blank"><img alt="" src="https://www.ochrance.cz/typo3/ext/od_linkdesc/icons/mp3.gif" class="od_linkdesc_icon" /> Panelová diskuze č. 2</a> (106.5 MB, MP3)</li></ul>
