---
title: "Obce jako veřejní opatrovníci komunikují se soudy různě – chybí jim
  jednotné vedení "
date: 2021-12-15T10:51:45.796Z
vystupy:
  - tz
perex: >
  <p>Po výzkumu zaměřeném na praxi soudů při rozhodování o omezení svéprávnosti
  nebo podpůrných opatřeních se zástupkyně veřejného ochránce práv letos
  zabývala zkušenostmi obcí s&nbsp;veřejným opatrovnictvím a ochranou
  zranitelných dospělých. Dotazníky, které vyplnilo víc než 430 obcí, ukázaly
  především na nejednotnou spolupráci veřejných opatrovníků s opatrovnickými
  soudy. Podle zástupkyně ombudsmana chybí veřejnému opatrovnictví jednotné
  vedení v&nbsp;podobě gesčního ministerstva. Situace navíc dopadá na samotné
  opatrované, kteří nemají jistotu, že se o ně veřejní opatrovníci
  v&nbsp;různých místech postarají stejně.</p>
---
<p>Veřejné opatrovnictví zahrnuje širokou škálu oblastí. Opatrovník se musí orientovat nejen v&nbsp;sociální práci nebo zdravotnické problematice, ale také v&nbsp;právních a ekonomických otázkách. Za opatrovance řeší každodenní věci jako je placení nájmu, zajištění sociálních služeb nebo žádosti o sociální dávky. Musí ale zvládat i složité situace od řešení exekucí, přes nakládání s&nbsp;nemovitostmi a projednání dědictví až po stěhování, hospitalizaci nebo umístění do zařízení sociální péče. To vše ve spolupráci se soudy, na kterých leží konečné rozhodnutí a schválení konkrétních kroků.</p>

<p>Výzkum ukázal, že právě v oblasti schvalování právních úkonů za opatrované obce postupují různě. Některé obce podávaly soudu návrhy ke schválení předem, jiné až ex post. Například u prodeje nemovitosti patřící opatrovanému se polovina obcí obrátila na soud s&nbsp;požadavkem na schválení až po samotném prodeji. A někdy obce dokonce nepožádaly soud o schválení právního jednání za opatrované ani v&nbsp;případech, kdy jim to zákon výslovně ukládá, například při změně bydliště.</p>

<p>Na druhou stranu označovali opatrovníci spolupráci s&nbsp;opatrovnickými soudy za nepředvídatelnou:&nbsp; <em>&bdquo;V ČR se stále uplatňuje tzv. okresní právo &ndash; rozsudky nejsou sjednoceny, listiny opatrovníka se vydávají různými způsoby a podle různých pravidel. (&hellip;) Zásadně zde chybí mentor veřejného opatrovnictví, někdo, na koho se lze ve složitých otázkách obracet a dostávat jednoznačné odpovědi,&ldquo; </em>shrnul v&nbsp;dotazníku své výhrady zástupce jedné z&nbsp;obcí.</p>

<p>Zvlášť malé obce se navíc potýkají s&nbsp;nedostatkem personálu pro tuto agendu. A jejich potíže se násobí, pokud v&nbsp;místě sídli větší zdravotnické zařízení nebo ústav sociálních služeb. Extrémním případem byla obec, kde ze 155 obyvatel bylo 47, tedy téměř třetina, ve veřejném&nbsp;opatrovnictví.</p>

<p>V&nbsp;malých obcích zastává opatrovnickou agendu často jeden člověk a někdy ani ne na plný úvazek. I k&nbsp;tomu se zástupci obcí ve výzkumu vyjadřovali: &bdquo;<em>Při kumulovaných funkcích převyšuje počet opatrovanců kapacitní možnosti opatrovníka. Největším problémem v této práci je pro mě nepochopení zaměstnavatele a tím nedostatek času na kvalitní výkon této agendy. (&hellip;) Každopádně je pro mě z časových důvodů problémem osobní kontakt s&nbsp;opatrovanými,&ldquo; </em>napsala do dotazníku jedna z&nbsp;opatrovnic.</p>

<p>Kvalita péče o opatrované může podle zástupkyně ombudsmana Moniky Šimůnkové trpět i tím, že se v&nbsp;malých obcích často věnují opatrovnictví přímo starostové: <em>&bdquo;Chybí záruka kontinuity. Pokud po čtyřech letech přijde po volbách někdo úplně nový, trvá, než se seznámí s&nbsp;celou agendou i situací všech opatrovanců. V&nbsp;nejmenších obcích ale opravdu nemusí být úředník, kterému by starosta opatrovnickou agendu mohl předat. Řešením by mohlo být, kdyby soud mohl opatrovnictví převést na jinou obec. To v&nbsp;současnosti není možné. Veřejné opatrovnictví je totiž vázané výhradně na bydliště opatrovaného a obce se o člověka odjinud starat nemohou.&ldquo;</em> vysvětluje Šimůnková. A kvalitě veřejného opatrovnictví nepomáhá podle ní ani to, že starostové a úředníci nejmenších obcí kvůli výjimce v&nbsp;zákoně nemusejí pro práci opatrovníka absolvovat zkoušku odborné způsobilosti.</p>

<p>Na roztříštění odpovědnosti státu za veřejné opatrovnictví <a href="https://www.ochrance.cz/aktualne/zastupkyne_verejneho_ochrance_prav_kritizuje_laxni_pristup_statu_k_ochrane_zranitelnych_dospelych_osob/">upozorňuje</a> veřejný ochránce práv opakovaně. Dosud totiž tato oblast nemá vlastního gestora v&nbsp;podobě jednoho ministerstva, ale dělí se o ni Ministerstvo práce a sociálních věcí, Ministerstvo vnitra a Ministerstvo spravedlnosti. Domluva na možných systémových změnách je proto komplikovaná.</p>

<p><strong>Přílohy: </strong></p>

<p><a href="https://eso.ochrance.cz/Nalezene/Edit/9850">Křižovatky ochrany. Zkušenosti obcí při výkonu opatrovnictví a dalších úkonech při ochraně zranitelných dospělých</a> &ndash; výzkumná zpráva, 2021</p>

<p><a href="https://www.ochrance.cz/uploads-import/CRPD/Vyzkumy/2018_61_Vyzkum-svepravnost.pdf">Křižovatky autonomie. Praxe soudů při rozhodování o podpůrných opatřeních</a> &ndash; výzkumná zpráva, 2021</p>

<p><a href="https://www.ochrance.cz/letaky/opatrovnik/opatrovnik.pdf">Opatrovník</a> -&nbsp; leták</p>

<p><a href="https://www.ochrance.cz/aktualne/verejny-opatrovnik-nesmi-prenaset-sve-povinnosti-na-poskytovatele-pobytove-socialni-sluz/">Tisková zpráva 15.&nbsp;září 2020</a> - Veřejný opatrovník nesmí přenášet své povinnosti na poskytovatele pobytové sociální služby</p>

<p><a href="https://www.ochrance.cz/aktualne/opatrovnik-nemuze-ignorovat-prani-cloveka-jehoz-zajmy-ma-zastupovat/">Tisková zpráva 4. října 2019</a> - Opatrovník nemůže ignorovat přání člověka, jehož zájmy má zastupovat</p>
