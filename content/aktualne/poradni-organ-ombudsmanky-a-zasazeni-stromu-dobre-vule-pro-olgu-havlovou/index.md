---
title: "Poradní orgán ombudsmanky a zasazení stromu dobré vůle pro Olgu Havlovou"
vystupy:
  - tz
oldUrl: "/aktualne/tiskove-zpravy-2018/poradni-organ-ombudsmanky-a-zasazeni-stromu-dobre-vule-pro-olgu-havlovou"
date: 2018-05-21
perex: "<p>V úterý 22. května ombudsmanka jmenuje svůj jedenáctičlenný poradní orgán pro plnění úkolů plynoucích z Úmluvy o právech osob se zdravotním postižením. Na ustavujícím jednání členové prodiskutují plán aktivit a témata, na která by se ombudsmanka měla v roce 2018 zaměřit. Při příležitosti setkání ombudsmanka také zasadí jeden z 85 stromů dobré vůle připomínajících osobnost Olgy Havlové.</p>"
---

<!-- imported from the old website -->

<p>Úkolem poradního orgánu je získávat od lidí se zdravotním postižením podněty a náměty pro činnost ombudsmanky. Společně s ní pak stanovuje priority a systémová témata, na něž je třeba se zaměřit, podílí se na připomínkování právních předpisů, které se dotýkají lidí se zdravotním postižením, a zajišťuje informovanost lidí se zdravotním postižením. Členové poradního orgánu zastupují skupiny osob se zdravotním postižením, organizace a osobnosti hájící jejich práva.</p><p>Z celkového počtu 101 nominací, které vzešly z regionálních setkání s lidmi se zdravotním postižením a organizacemi hájícími jejich práva, jmenuje ombudsmanka poradní orgán v tomto složení:</p><ul><li><strong>Ivana Recmanová</strong>, zabývá se problematikou žen se zdravotním postižením</li><li><strong>Pavlína Spilková</strong>, prezidentka Asociace organizací neslyšících, nedoslýchavých a jejich přátel</li><li><strong>Agáta Zajíčková</strong> z organizace Fokus podporující lidi s duševním onemocněním</li><li><strong>Alena Jančíková</strong>, ředitelka České asociace paraplegiků</li><li><strong>Jan Uherka</strong>, místopředseda Národní rady osob se zdravotním postižením ČR a člen Vládního výboru pro osoby se zdravotním postižením</li><li><strong>Jiří Černý</strong>, věnuje se podpoře zaměstnávání osob se zdravotním postižením</li><li><strong>Pavla Baxová</strong>, ředitelka organizace Rytmus hájící práva lidí s mentálním postižením a poskytující sociální služby</li><li><strong>Camille Latimier</strong> a<strong> Marek Richter </strong>(společně 1 hlas), ředitelka Společnosti pro podporu lidí s mentálním postižením a zástupce skupiny lidí s mentálním postižením</li><li><strong>Helena Plachá</strong>, členka Asociace zaměstnavatelů zdravotně postižených ČR</li><li><strong>Milena Urbanová</strong>, ředitelka obecně prospěšné společnosti Auticentrum, o.p.s.</li><li><strong>Petr Špaček</strong> z neziskové organizace Fokus podporující lidi s duševním onemocněním</li></ul><p>Více informací o členech poradního orgánu najdete <a href="/monitorovani-prav-lidi-se-zdravotnim-postizenim/poradni-organ/" target="_blank">zde</a></p><p>Při příležitosti ustavujícího setkání přizvala ombudsmanka členy nově jmenovaného poradního orgánu ke <strong>společnému vysazení stromu, který ponese jméno Olgy Havlové</strong>.</p><p><img src="/uploads-import/uploads/RTEmagicC_Olga_web.jpg.jpg" style="FLOAT: left; PADDING-RIGHT: 10px" height="187" width="146" alt="" /><em>„Olga Havlová byla jednou z prvních osobností, které veřejně upozorňovaly na problémy lidí se zdravotním postižením a hledaly cestu, jak jim pomoci zapojit se do běžného života. Nyní, když se Česká republika připojila k úmluvě OSN a ombudsman má za úkol systematicky se právy lidí se zdravotním postižením zabývat, je přirozené, že se k odkazu Olgy Havlové hlásíme,“</em> komentovala ombudsmanka Anna Šabatová zasazení stromu dobré vůle.</p><p><em>„Máme velkou radost, že jeden z 85 stromů, které jsme se letos rozhodli vysadit v České republice jako připomenutí nedožitých 85. narozenin paní Olgy, poroste také v areálu Kance</em><em>láře veřejného ochránce práv v Brně,“</em> řekla k tomu Monika Granja, ředitelka Výboru dobré vůle – Nadace Olgy Havlové, a dodala, že činnost nově vytvořeného poradního orgánu stejně jako ombudsmanky samotné plně souzní s tím, o co vždy paní Olga usilovala – identifikovat problémy lidí se zdravotním postižením a pomoci je řešit.</p><p><img src="/uploads-import/uploads/RTEmagicC_strom_srdce-web.jpg.jpg" height="515" width="630" alt="" /></p><br />
