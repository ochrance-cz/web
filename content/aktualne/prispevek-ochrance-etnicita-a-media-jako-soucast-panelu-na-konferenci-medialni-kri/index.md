---
title: "Příspěvek „Ochránce, etnicita a média“ jako součást panelu na konferenci Mediální křižovatky po dvaceti letech"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2012/prispevek-ochrance-etnicita-a-media-jako-soucast-panelu-na-konferenci-medialni-kri/"
date: 2012-10-15
perex: "<p>Na konferenci Mediální křižovatky po dvaceti letech, kterou ve dnech 9. – 10. října v Telči pořádala Rada pro rozhlasové a televizní vysílání (RRTV), se kromě jiných témat diskutovalo i o problematice mediální reprezentace etnických menšin, zejména Romů.</p>"
---

<!-- imported from the old website -->

<p class="align-blok">Konference, kterou zorganizovala RRTV ve spolupráci s Českým rozhlasem a Českou televizí, se věnovala čtyřem hlavním tématům: svobodě slova a projevu, komunitním médiím, dětské reklamě a dětskému vysílání. V rámci prvního panelu s názvem Hranice svobody slova a projevu vystoupil kromě Milana Uhdeho (předsedy Rady ČT), Miloša Mistríka (předsedy slovenské Rady pre vysielanie a retransmisiu), Kateřiny Šimáčkové (soudkyně Nejvyššího správního soudu), Václava Moravce (ČT) a Tomáše Trampoty (ředitele Institutu komunikačních studií a žurnalistiky UK) také Petr Polák, vedoucí Oddělení rovného zacházení Kanceláře veřejného ochránce práv. Jeho příspěvek se věnoval zejména možnostem ochránce v oblasti (negativní) mediální reprezentace Romů, relevantní právní úpravě a judikatuře v této oblasti, mapoval aktuální stav v otázce samoregulace novinářů, a shrnoval empirické výzkumy mediální reprezentace Romů z ČR a ze zahraničí i aktuální průzkumy veřejného mínění týkající se vztahu majoritní společnosti vůči Romům. Prezentace je dostupná <a title="Otevření do nového okna" href="/uploads-import/DISKRIMINACE/aktuality/Ochrance_etnicita_media.ppt" target="_blank"><img alt="" src="https://www.ochrance.cz/typo3/ext/od_linkdesc/icons/ppt.gif" class="od_linkdesc_icon" /> zde</a> (969.7 kB, MS PowerPoint). </p>
