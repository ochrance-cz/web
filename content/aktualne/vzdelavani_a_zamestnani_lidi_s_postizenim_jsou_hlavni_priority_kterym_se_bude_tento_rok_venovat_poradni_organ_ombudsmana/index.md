---
title: "Vzdělávání a zaměstnání lidí s postižením jsou hlavní priority, kterým
  se bude tento rok věnovat poradní orgán ombudsmana "
date: 2025-01-10T07:31:37.448Z
vystupy:
  - tz
perex: >
  <p>Poradní orgán veřejného ochránce práv pro oblast ochrany práv osob se
  zdravotním postižením si pro rok 2025 stanovil dvě klíčové priority &ndash;
  podporu kvalitního a inkluzivního vzdělávání dětí s&nbsp;postižením a podporu
  zaměstnávání na otevřeném trhu práce. Lidé s&nbsp;postižením často pracují na
  chráněném trhu práce, například v&nbsp;chráněných dílnách. Chráněný trh plní
  svou důležitou roli, ale v&nbsp;ideálním případě by měl sloužit spíše jako
  přestupní stanice, která lidem s&nbsp;postižením usnadní přechod na otevřený
  trh práce, který je cílem. Stejně jako poradní orgán se ombudsman v roce 2025
  bude v&nbsp;oblasti ochrany práv lidí s&nbsp;postižením věnovat tématům
  vzdělávání a zaměstnávání. Mezi jeho priority budou patřit také
  deinstitucionalizace, rovnost před zákonem a podpora participace lidí s
  postižením.</p>
attachments:
  - link: https://www.ochrance.cz/aktualne/poradni_organ_ombudsmana_zada_zastani_u_poslancu-_novela_skolskeho_zakona_podle_clenu_negativne_ovlivni_deti_s_postizenim/
    title: Tisková zpráva ze zasedání poradního orgánu v říjnu 2024
  - title: Tisková zpráva ze zasedání poradního orgánu v červnu 2024
    link: https://www.ochrance.cz/aktualne/komunitni_socialni_sluzby_musi_definovat_primo_zakon_shodl_se_poradni_organ_ombudsmana_pro_oblast_prav_lidi_s_postizenim/
---
<p>Aby lidé s postižením mohli plně využít své schopnosti na otevřeném trhu práce, je zásadní mít již od počátku kvalitně nastavený systém inkluzivního vzdělávání, který je na tuto budoucnost připraví. <em>&bdquo;Názory poradního orgánu, zkušenosti a podněty jsou pro činnost naší Kanceláře velmi důležité. Témata, která si vzal poradní orgán jako prioritu pro rok 2025, spolu úzce souvisejí. Bez přístupu ke kvalitnímu a inkluzivnímu vzdělávání, které respektuje potřeby jednotlivců, nemohou lidé s&nbsp;postižením dosáhnout plnohodnotného uplatnění na otevřeném trhu práce,&ldquo; </em>uvedl zástupce ombudsmana Vít Alexander Schorm.</p>

<p>Mezi další priority zařadil poradní orgán dostupnost sociálních a zdravotních služeb pro lidi s&nbsp;postižením, bezbariérovost a přístupnost informací. Za důležitý označil rovněž celkový mediální obraz a prezentaci potřeb lidí s&nbsp;postižením, protože způsob nahlížení společnosti na ně má velké dopady na jejich každodenní život.</p>

<p>Součástí jednání byla také bilance a shrnutí aktivit za rok 2024. Poradní orgán se sešel celkem čtyřikrát. Projednával mimo jiné digitální&nbsp;přístupnost, finanční zabezpečení lidí s postižením, proměnu sociálních služeb a změny školského zákona, o nichž budou v&nbsp;dohledné době rozhodovat poslanci.</p>

<p>&nbsp;</p>

<blockquote>
<p><a href="https://www.ochrance.cz/pusobnost/monitorovani-prav-osob-se-zdravotnim-postizenim/">Poradní orgán</a>&nbsp;veřejného ochránce práv pro oblast ochrany práv osob se zdravotním postižením zajišťuje zapojení lidí s&nbsp;postižením do monitorování dodržování práv vyplývajících z&nbsp;Úmluvy o právech osob se zdravotním postižením. Poradní orgán předkládá systémová témata v&nbsp;oblasti ochrany práv lidí s&nbsp;postižením, poskytuje konzultace a praktické informace a zaujímá stanoviska k&nbsp;strategickým dokumentům ombuds&shy;mana týkajících se práv lidí s&nbsp;postižením. Poradní orgán ombudsmanovi také zprostředkovává podněty od lidí s&nbsp;postižením nebo od organizací hájících jejich práva a zajišťuje informovanost o činnosti ombudsmana v&nbsp;oblasti monitorování podle Úmluvy.</p>
</blockquote>
