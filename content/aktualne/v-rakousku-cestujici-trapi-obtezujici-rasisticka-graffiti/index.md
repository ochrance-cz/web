---
title: "V Rakousku cestující trápí obtěžující rasistická graffiti"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/v-rakousku-cestujici-trapi-obtezujici-rasisticka-graffiti/"
date: 2015-11-16
perex: "<p>V Rakousku aktuálně cestující i tamní kolemjdoucí obtěžují rasistické nápisy a vyobrazení tmavých tváří s širokými nosy a plnými rty na budově Dopravního podniku. Navzdory opakovaným stížnostem vedení tohoto podniku ovšem hyzdí tyto graffiti veřejné budovy nadále. </p>"
---

<!-- imported from the old website -->

<p>Rakouský Zákon o rovném zacházení (GIBG) samozřejmě zakazuje diskriminaci osob na základě jejich etnického původu, a to i v oblasti přístupu ke službám, tedy ve vztahu k přepravě osob, kterou tento podnik zajišťuje, shledala rakouská lidskoprávní instituce Gleichbehandlungsanwaltschaft Österreich tyto výjevy za protizákonné a zjevně diskriminační. Konkrétně lze jednání kvalifikovat jako obtěžování ve smyslu § 31 tohoto zákona a jde o nevhodný projev vůči určité etnické skupině, který vytváří zastrašující, nepřátelské a ponižující prostředí, zejména pro tuto skupinu osob. Ač zde není identifikovatelná konkrétní osoba, jedná se o zjevnou diskriminaci jakýmsi veřejným prohlášením, resp. projevem ve veřejných prostorách. Užité výrazy jako „negr“ mají jistě způsobilost poškodit lidskou důstojnost, a zároveň je zde jistý vztah k přístupu ke službám, jak již dovodila zdejší Komise pro rovné zacházení (GBK). </p> <p>Ač je jistě primární odpovědnost na bedrech obtěžujících osob, v rámci svých závazků je podnik povinen zajistit přiměřená nápravná opatření. Účinnost takové nápravy je potom ale sporná. </p> <p>Ochrana před obtěžováním takového druhu může přesahovat hranice Zákona o rovném zacházení a hraničit s jednáním trestním (rakouský Trestní zákoník zná trestný čin rasistické urážky případně podněcování k rasové nenávisti) nebo představovat možnost sankce za rasistické projevy stanovené právem správním (zejména vzhledem k zabraňování přístupu dotčeným skupinám osob k veřejným místům či službám.), tj. v teoretické rovině to pro Dopravní podnik může znamenat vysokou pokutu či dokonce ztrátu příslušného podnikatelského oprávnění. Pro obdobné případy ovšem není z minulosti znám případ, kdy by taková sankce byla uložena.</p> <p>Více k tomu najdete <a title="Otevření do nového okna" href="http://www.gleichbehandlungsanwaltschaft.at/DocView.axd?CobId=61051" class="_blank" target="_blank">na tomto odkazu</a>  v německém jazyce. Příslušná německá legislativa je dostupná například <a href="https://www.jusline.at/gesetze.html" target="_blank">zde</a>. </p>
