---
title: "Vyjasňujeme, kdo je kdo: dětský ombudsman vs. zmocněnec Ministerstva školství"
date: 2025-08-14T11:46:00
vystupy:
  - aktualita
perex: >-
  <p>V&nbsp;souvislosti s&nbsp;dětským ombudsmanem jsme ve veřejném prostoru
  zaznamenali nepřesné informace, o tom, kdo tuto funkci vykonává a jaké jsou
  jeho pravomoci. Stalo se tak například 

  <a href="https://cnn.iprima.cz/videa/problemovy-tabor-na-berounsku">v&nbsp;reportáži CNN Prima News „Problémový tábor na Berounsku“&nbsp;</a>. Autoři reportáže zaměnili 

  <strong>ochránce práv dětí&nbsp;</strong>(nebo též dětského ombudsmana) a rezortního 

  <strong>zmocněnce pro ústavní a ochrannou výchovu při Ministerstvu školství</strong> (nebo též ombudsmana MŠMT pro ústavní a ochrannou výchovu). Každý z&nbsp;nich má však zcela odlišnou roli. Pro lepší přehled o obou přinášíme stručné informace.</p>
---
<p>
<strong>Ochránce práv dětí (dětský ombudsman)</strong></p>
<p>Dětská práva v&nbsp;Česku chrání od 1. července 2025, kdy jej zřídil 
<a href="https://www.zakonyprolidi.cz/cs/1999-349">zákon</a>. Volí jej Poslanecká sněmovna. Volba zatím neproběhla, proto nyní jeho povinnosti dočasně vykonává 
<a href="https://www.ochrance.cz/o-nas/deputy/">Vít Alexander Schorm</a>, zástupce veřejného ochránce práv a ochránce práv dětí.</p>
<p>Dětský ombudsman vykonává svou funkci nezávisle a nestranně. Jeho úkolem je starat se o naplňování dětských práv. Řeší jednotlivé případy dětí, u kterých prověřuje postup úřadů, zařízení a různých institucí a osob, které vykonávají veřejnou správu. Právy dětí se však zabývá i na obecné úrovni. Sleduje a prosazuje je podle Úmluvy o právech dítěte i dalších mezinárodních smluv.&nbsp;</p>
<blockquote>
<p>Další informace najdete v našich&nbsp;letácích či na webových stránkách:</p>
<p>
<a href="https://www.ochrance.cz/letaky/detsky-ombudsman/detsky-ombudsman.pdf">Pravomoci dětského ombudsmana: co dělá a co ne</a></p>
<p>
<a href="https://www.ochrance.cz/letaky/detsky-ombudsman-zvlastni-opravneni/detsky-ombudsman-zvlastni-opravneni.pdf">Zvláštní oprávnění dětského ombudsmana</a></p>
<p>
<a href="https://deti.ochrance.cz/pomoc/">Jak mohou děti kontaktovat dětského ombudsmana?</a></p></blockquote>
<p>
<strong>Zmocněnec pro ústavní a ochrannou výchovu při MŠMT (ombudsman MŠMT pro ústavní a ochrannou výchovu)</strong></p>
<p>Tuto pozici zřídilo Ministerstvo školství, mládeže a tělovýchovy. Vznikla s cílem zlepšit péči o ohrožené děti a mladé lidi nejen v jednotlivých zařízeních, ale i na úrovni celého systému. Od dubna 2025 se zmocněncem stal 
<a href="https://msmt.gov.cz/vzdelavani/socialni-programy/zmocnenec-pro-ustavni-a-ochrannou-vychovu-1">Štěpán Jílka</a>.</p>
<p>Zdroj: webové stránky Ministerstva školství</p>
<blockquote>
<p>Podrobnější informace najdete například v&nbsp;tiskové zprávě Ministerstva školství&nbsp;</p>
<p>
<a href="https://msmt.gov.cz/ministerstvo/novinar/skolsky-ombudsman-zmocnenec-pro-ustavni-a-ochrannou-vychovu">Školský ombudsman – zmocněnec pro ústavní a ochrannou výchovu</a></p></blockquote>
<p>&nbsp;</p>
