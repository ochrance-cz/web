---
title: "Případ pro ombudsmana: Střelnice vedle našeho domu"
tags:
  - TV seriál
oldUrl: "/dalsi-aktivity/tv-serial/pripad-pro-ombudsmana-v/pripad-pro-ombudsmana-strelnice-vedle-naseho-domu/"
date: 2009-09-09
perex: "<p></p>"
---

<!-- imported from the old website -->

<p class="Normln perex">V pátek 25. září v 18:25 vysílá ČT1 další díl cyklu dokumentárních pořadů Případ pro ombudsmana. Repríza pořadu je zařazena do vysílání ČT2 v pondělí 28. září ve 12:25. Díl nazvaný „Střelnice vedle našeho domu“ upozorňuje na to, že pokud vedle sebe existují dvě nesourodé činnosti (v tomto případě bydlení a cvičná střelnice), je nezbytné, aby spolu obě strany komunikovaly a našly kompromisní řešení.</p><h2 style="TEXT-DECORATION: none" class="Nadpis1">Střelnice vedle našeho domu</h2><p class="Normln"><span style="FONT-STYLE: italic">(</span><span style="FONT-STYLE: italic">Spisová značka: </span><span style="FONT-STYLE: italic">3858</span><span style="FONT-STYLE: italic">/200</span><span style="FONT-STYLE: italic">7</span><span style="FONT-STYLE: italic">/VOP)</span></p><p class="Normln">Manželé B. se na ochránce obrátili se stížností na neúnosné životní prostředí způsobené provozem střelnice v blízkosti jejich domu. Dům a pozemek sousedí se střelnicí ve vzdálenosti asi 50 metrů a neustálá střelba ruší a působí depresivně.</p><p class="Normln">Faktem je, že střelnice vznikla dříve než dům manželů B. V této souvislosti ochránce upozorňuje, že každý stavebník by měl při záměru vybudovat rodinný dům v první řadě zvážit, v jaké lokalitě svou nemovitost postaví, a to zejména ve vztahu k již existujícím a povoleným činnostem v daném území.</p><p class="Normln">Střelnici aktuálně užívají Vyšší policejní škola MV v Brně a občanské sdružení Sportovně střelecký klub Policie Blansko. Střelnice je využívána po celý týden, včetně víkendu. Manželé B. namítali, že nejsou dodržovány hlukové limity a napadli i měření hluku s tím, že nebylo přihlédnuto k typům zbraní a četnosti střel. Jejich stížnost směřovala jak proti Krajské hygienické stanici JMK, do jejíž působnosti patří střelecký klub, tak proti hygienikovi Ministerstva vnitra, v jehož působnosti je policejní škola.</p><p class="Normln">Ochránce oběma orgánům ochrany veřejného zdraví vytýkal určitou benevolenci a nedůslednost při posuzování stížností manželů B. Oba orgány následně provedly zdravotní dozor spojený s novým měřením hluku. Vyhodnocením stanovily, že maximální počet výstřelů během jednoho dne v denní době je 346 výstřelů. V tomto směru byl upraven i provozní řád střelnice. Ředitel KHS informoval, že v součinnosti s hygienikem MV v letošním roce provede zdravotní dozor zaměřený na dodržování provozního řádu střelnice, včetně kontroly evidence zbraní a střeliva a dokladu počtech výstřelů pro jednotlivé kombinace zbraň-střelivo u obou uživatelů střelnice.</p><p class="Normln"> </p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="http://www.ceskatelevize.cz">www.ceskatelevize.cz</a></p><p class="Normln"> </p>
