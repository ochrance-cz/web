---
title: "Výjezdní jednání petičního výboru v Brně"
vystupy:
  - tz
oldUrl: "/aktualne/tiskove-zpravy-2018/vyjezdni-jednani-peticniho-vyboru-v-brne"
date: 2018-04-04
perex: "<p>Dnes proběhlo v sídle ombudsmana jednání petičního výboru Poslanecké sněmovny Parlamentu ČR. Smyslem jednání bylo seznámení členů petičního výboru s činností ombudsmana a diskuze nad možnostmi vzájemné spolupráce.</p>"
---

<!-- imported from the old website -->

<p>Petiční výbor byl na jednání informován o agendách ombudsmana a o jeho působnosti v jednotlivých oblastech. Tato témata se stala také předmětem následující debaty. </p> <p>Během diskuze navrhla předsedkyně petičního výboru, profesorka Helena Válková, propojení podvýboru pro ochranu práv osob omezených na svobodě s činností ombudsmana v oblasti systematických návštěv v zařízeních, kde se nachází osoby omezené na svobodě, jako jsou například léčebny dlouhodobě nemocných.</p> <p>Další návrh směřoval k technické novele zákona o veřejném ochránci práv. Předsedkyně petičního výboru zdůraznila význam spolupráce Kancelář veřejného ochránce práv na návrhu novely, protože má přímou zkušenost s dopady tohoto zákona v praxi ombudsmana. Podle Leo Luzara by se mělo jednat především o změny, které zjednoduší a zefektivní práci ombudsmana. </p> <p>Ombudsmanka Anna Šabatová vyzdvihla spolupráci a dobré vztahy s ombudsmany z dalších evropských zemí. Zmínila problémy s vyplácením sociálních dávek, kterým čelí Češi žijící v Německu. Obrátila se proto na přítomné poslankyně a poslance, aby tuto otázku v souvislosti se svou návštěvou petičního výboru Bundestagu projednali s německou stranou. </p> <p>V další části se debata věnovala práci orgánů sociálně-právní ochrany dětí, jejichž činnost ombudsman dlouhodobě monitoruje.</p>
