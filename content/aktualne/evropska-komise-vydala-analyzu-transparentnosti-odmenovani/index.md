---
title: "Evropská komise vydala analýzu transparentnosti odměňování"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2017/evropska-komise-vydala-analyzu-transparentnosti-odmenovani/"
date: 2017-07-07
perex: "<p>Cílem rozsáhlé analýzy, která probíhala ve všech členských státech EU, Lichtenštejnsku, Norsku a na Islandu, bylo posílit zásadu rovného odměňování mužů a žen skrze zavedení transparentnosti v odměňování.</p>"
---

<!-- imported from the old website -->

<p>Zavedení transparentnosti v odměňování je nezbytné pro účinné uplatňování zásady rovného zacházení. Právě větší transparentnost může odhalit genderovou nerovnost nebo diskriminaci obsaženou v systému odměňování v organizaci a umožňuje zaměstnancům a zaměstnankyním, zaměstnavatelům a sociálním partnerům podniknout kroky ke zlepšení situace. </p> <p>Zpráva vydaná Evropskou komisí analyzuje opatření, které státy v oblasti odměňování zavedly, a rovněž hodnotí a srovnává situaci ve výše uvedených zemích týkající se platové rovnosti. Cílem tohoto projektu je napomoci dosažení rovného odměňování žen a mužů, čehož je možné dosáhnout zejména tím, že zaměstnanci a zaměstnankyně budou mít právo požadovat po zaměstnavatelích informace o výši odměny za práci odděleně podle pohlaví. </p> <p>Evropská komise vydala doporučení, ve kterém povzbuzuje členské státy k tomu, aby přinejmenším uplatňovaly jedno z hlavních opatření, která zvyšují transparentnost v odměňování.</p><ol><li>právo zaměstnanců a zaměstnankyň požadovat informace o úrovních odměňování podle pohlaví za stejnou práci nebo práci stejné hodnoty,</li><li>povinnost zaměstnavatelů vykazovat průměrné úrovně odměňování podle pohlaví podle kategorií zaměstnanců nebo pracovní pozice,</li><li>povinnost zaměstnavatelů provádět audit rozdílu v odměňování a odměňování na základě pohlaví a</li><li>opatření, která zajistí, aby otázka rovného odměňování, včetně auditů odměňování, byla vhodně projednávána v rámci kolektivního vyjednávání.</li></ol> <p>Do projektu se zapojilo celkem 31 zemí, každá ovšem v jiné míře. Deset z jednatřiceti zemí zavedlo alespoň jedno opatření týkající se transparentnosti v odměňování. Nízký počet zapojených zemí lze vysvětlit citlivostí údajů a s ní spojeným požadavkem na ochranu soukromí, která by při odhalení výše odměn spolupracovnic a spolupracovníků mohla být narušena. Finsko, Irsko a Norsko zavedly právo zaměstnanců a zaměstnankyň získat informace o výši odměn za stejnou práci nebo práci stejné hodnoty odděleně v závislosti na pohlaví. Z nejlepší praxi v této oblasti lze označit přístup Norska, které podporuje informační právo zaměstnanců a zaměstnankyň, kteří chtějí znát údaje o odměnách jednotlivých srovnatelných osob v rámci společnosti (zaměstnavatele). Získané údaje ale musí zůstat anonymní a srovnávané osoby musí být informovány. Poskytnutí informace však není vázáno na jejich souhlas. </p> <p>Kromě těchto tří zemí (Finsko, Irsko, Norsko) zavedlo dalších pět států, a to Rakousko, Belgie, Dánsko, Francie a Itálie, povinnost zveřejňovat průměrné nebo mediánové úrovně odměn za práci podle kategorie, do které zaměstnanec či zaměstnankyně spadá, nebo dle pracovní pozice odděleně podle pohlaví. V této oblasti si vede nejlépe Rakousko, Belgie a Francie. Je ale nutné zdůraznit, že oznamovací povinnost se v Rakousku vztahuje na společnosti s více než 150 zaměstnanci, zatímco ve Francii a Belgii tato povinnost platí pro společnosti s více než 50 zaměstnanci.  Několik zemí jako například Belgie, Finsko, Francie nebo Švédsko zavedlo dokonce více než jedno základní opatření týkající se transparentnosti v odměňování. </p> <p>Ostatní země, tedy dvě třetiny ze všech zúčastněných zemí, nepřijaly žádné opatření týkající se transparentnosti, které by se realizovalo za účelem posílení zásady rovného odměňování žen a mužů.  Skupina zemí, kam patří ČR, Estonsko, Island, Nizozemsko, Portugalsko, Polsko, Slovinsko a Slovensko, zavedly určitá opatření v oblasti odměňování či zaměstnání. Jelikož se ale jednalo o údaje, které jsou zveřejňované k jiným účelům než je posílení rovnosti v odměňování pro ženy a muže, neobsahovaly potřebné údaje odděleně podle pohlaví.</p> <p>Zavedení povinnosti zveřejňovat zprávy o úrovni rozdílu v odměňování se nesmí stát pouhou formalitou. Proto je žádoucí, aby bylo dostupné poradenství pro zaměstnavatele a zástupce zaměstnanců jak postupovat v případě zjištění rozdílů v odměňování žen a mužů. Nejprve je však nutné umět tyto údaje správným způsobem analyzovat.  </p> <p>Celý text publikace je dostupný <a title="Otevření do nového okna" href="http://ec.europa.eu/newsroom/just/item-detail.cfm?item_id=58776&amp;utm_source=just_newsroom&amp;utm_medium=Website&amp;utm_campaign=just&amp;utm_content=New%20publication%20%22%20Pay%20transparency%20in%20the%20EU:%20A%20legal%20analysis%20of%20the%20situa&amp;lang=en" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
