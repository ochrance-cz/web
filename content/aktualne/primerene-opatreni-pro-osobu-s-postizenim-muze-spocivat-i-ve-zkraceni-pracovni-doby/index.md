---
title: "Přiměřené opatření pro osobu s postižením může spočívat i ve zkrácení pracovní doby, říká Soudní dvůr Evropské unie"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/primerene-opatreni-pro-osobu-s-postizenim-muze-spocivat-i-ve-zkraceni-pracovni-doby/"
date: 2013-06-06
perex: "<p>Dne 11. dubna 2013 druhý senát Soudního dvora Evropské unie rozhodl o předběžné otázce ve spojených věcech C-335/11 a C-337/11, a upřesnil pojem „zdravotní postižení“ tak, jak je používán směrnicí Rady 2000/78/ES. Uvedl, že léčitelná či neléčitelná nemoc způsobující fyzické, duševní nebo psychické omezení může být postavena na roveň zdravotnímu postižení. Zaměstnavateli pak vůči osobám s postižením vzniká povinnost přijímat přiměření opatření. Ta mohou spočívat i v úpravě pracovní doby.</p>"
---

<!-- imported from the old website -->

<p class="align-blok">Oba případy předložené Soudnímu dvoru Evropské Unie (dále také „SDEU“ nebo „Soudní dvůr“) mají svůj původ v Dánsku. První stěžovatelka, paní Jette Ring, pracovala ve společnosti pro sociální bydlení DAB. Po deseti letech práce pro tuto společnost byla opakovaně nepřítomna v zaměstnání. V lékařských potvrzeních paní Jette bylo mimo jiné uvedeno, že trpí chronickými bolestmi zad v bederní oblasti, které jsou neléčitelné, a nebylo tak jasné, zda bude paní někdy schopna pokračovat v práci na plný úvazek. Následně na to dostala paní Jette výpověď z pracovního poměru.</p><p class="align-blok">Druhá stěžovatelka, paní Lone Skouboe Werge, byla zaměstnána jako asistentka ředitele ve společnosti Pro Display. Dne 19. prosince 2003 utrpěla při dopravní nehodě hyperflexi krku. Následkem toho byla přibližně po dobu tří týdnů v pracovní neschopnosti. Její stav se dále prohloubil s tím, že nebyla schopna pracovat ani na částečný úvazek. Stěžovatelka následně dostala výpověď z pracovního poměru. </p><p class="align-blok">Obě stěžovatelky se však proti rozhodnutí svých zaměstnavatelů bránily. Uvedly, že jim měl jejich zaměstnavatel jakožto osobám se zdravotním postižením poskytnout zkrácenou pracovní dobu. I když dánský vnitrostátní předpis stanoví, že zaměstnance lze propustit, jestliže zaměstnanec byl nepřítomen v zaměstnání z důvodu nemoci, stěžovatelky uvádí, že se tato právní úprava na ně nevztahuje, neboť se jedná o propuštění zaměstnance se zdravotním postižením, což naplňuje znaky diskriminace. Naproti tomu oba zaměstnavatelé tvrdili, že se nejedná o zdravotní postižení, ale o nemoc, neboť jediné funkční postižení, které stěžovatelky omezuje, spočívá v neschopnosti vykonávat zaměstnání na plný úvazek.</p><p class="align-blok">V tomto případu měl SDEU, který byl požádán o zodpovězení několika předběžných otázek, jedinečnou příležitost vyložit některé pojmy <a title="Otevření do nového okna" href="/uploads-import/DISKRIMINACE/pravni_predpisy/SMERNICE_RADY_obecny_ramec_pro_rovne_zachazeni_v_zamestnani.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> směrnice Rady 2000/78/ES ze dne 27. listopadu 2000</a> (356.6 kB, Adobe Acrobat dokument), kterou se stanoví obecný rámec pro rovné zacházení v zaměstnání a povolání. </p><p class="align-blok">Soudní dvůr se nejprve vyjádřil se k pojmu zdravotní postižení. SDEU v prvé řadě uvedl, že okolnosti vzniku zdravotního postižení nejsou významné, nezáleží tedy, zda zdravotní postižení vzniklo vrozenou vadou nebo následkem úrazu anebo následkem nemoci. </p><p class="align-blok">Příčinou zdravotního postižení může tedy být lékařsky diagnostikovaná léčitelná nebo neléčitelná nemoc. Zdravotní postižení se však od nemoci odlišuje tím, že osobu se zdravotním postižením dlouhodobě omezuje ve způsobilosti plně a účinně se účastnit profesionálního života, bez nutnosti překonávat překážky, kterým ostatní kolegové, kteří zdravotním postižením netrpí, čelit nemusí. Toto omezení, které zdravotní postižení charakterizuje, nemusí vyplývat jen z fyzického postižení, ale i z duševních nebo psychických postižení. Naproti tomu nemoc, která k takovému omezení nevede, pod pojem zdravotní postižení ve smyslu směrnice 2000/78/ES nespadá a nemůže být považována za zakázaný diskriminační důvod ve smyslu směrnice 2000/78/ES.  </p><p class="align-blok">Dopadem zdravotního postižení může být nejen celková nemožnost vykonávat danou profesi, ale i jen omezení výkonu profesní činnosti. Povinností zaměstnavatele je pak přijmout vhodná opatření, která by dané osobě se zdravotním postižením umožnila bezproblémový výkon práce, pokud by tato opatření neznamenala pro konkrétního zaměstnavatele vždy s přihlédnutím k jeho aktuální situaci neúměrné břemeno. Příkladem takového opatření je zkrácení pracovní doby osoby se zdravotním postižením. </p><p class="align-blok">Zaměstnavatel pak není oprávněn ukončit pracovní poměr dotyčného pracovníka se zdravotním postižením výpovědí, pokud je tato nepřítomnost důsledkem opomenutí zaměstnavatele přijmout vhodná opatření k tomu, aby mohl pracovník svou práci vykonávat, anebo pokud je tato nepřítomnost důsledkem zdravotního postižení osoby. To vše samozřejmě s výjimkou případu, že toto ustanovení sleduje legitimní cíl a nepřekračuje meze toho, co je k dosažení tohoto cíle nezbytné.</p><p>Tisková zpráva k rozsudku je v českém jazyce dostupná <a title="Otevření do nového okna" href="http://curia.europa.eu/jcms/upload/docs/application/pdf/2013-04/cp130042cs.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p>Celý text rozsudku v českém jazyce naleznete <a title="Otevření do nového okna" href="http://curia.europa.eu/juris/document/document.jsf?text=funktionsneds%25C3%25A6ttelse&amp;docid=136161&amp;pageIndex=0&amp;doclang=CS&amp;mode=req&amp;dir=&amp;occ=first&amp;part=1&amp;cid=319104" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
