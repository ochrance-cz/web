---
title: "Pomoc seniorům jednou z priorit ombudsmanky"
tags:
  - Tisková zpráva
oldUrl: "/aktualne/tiskove-zpravy-2017/pomoc-seniorum-jednou-z-priorit-ombudsmanky"
date: 2017-09-29
perex: "<p>Mezinárodní den seniorů připadající na 1. 10. je připomínkou, že by se společnost měla zajímat o kvalitu života starší generace. Pro ombudsmanku je to jedna z nejdůležitějších skupin lidí, na jejichž problémy se zaměřuje. Neřeší jen potíže jednotlivců, ale zaměřuje se i na zlepšování kvality služeb a na dobré zacházení se seniory v zařízeních sociálních služeb a rovněž na rovné zacházení nejen se seniory, ale i s těmi, kdo o své blízké v seniorském věku pečují.</p>"
---

<!-- imported from the old website -->

<p>Senioři velmi často nedokážou svá práva hájit sami a potřebují pomoc. Tu jim vždy účinně poskytoval ombudsman:</p> <ul> <li>V uplynulých 10 letech se na ombudsmana obrátilo s žádostí o pomoc 29 160 lidí ve věku nad 60 let.</li> <li>Senioři nejčastěji řeší problémy se starobním důchodem, příspěvkem na péči, exekucemi, s bydlením, zdravotnictvím a sociálními službami.</li> <li>Jen v souvislosti se starobním důchodem se na ombudsmana za 10 let obrátilo téměř 3000 seniorů. Naprosté většině z nich ombudsman pomohl radou či doporučením, co mají ve své věci udělat. Ve 344 případech, kdy ombudsman zjistil nedostatky v přiznaném důchodu, dosáhl jejich odstranění a konkrétního zlepšení situace seniora.</li> <li>1 milion Kč byl dosud největší doplatek na starobním důchodu, kterého se ombudsmanovi podařilo dosáhnout. Šlo o seniorku, která řadu let nepobírala žádný důchod, protože jí nebyla započítána doba pojištění, kterou získala v jiném státě. Po zohlednění mezistátní dohody o sociálním zabezpečení jí byl v roce 2014 důchod přiznán a zpětně doplacen.</li> <li>Za posledních 10 let provedl ombudsman 128 návštěv zařízení sociálních služeb a prověřil podmínky téměř 9 000 seniorů, kteří v těchto zařízeních žijí. Otevřel také veřejnou diskuzi o neregistrovaných zařízeních pro seniory a kvalitě poskytovaných služeb.</li> </ul><p> Ombudsmanka se zasazuje o rovné zacházení a možnost slaďovat rodinný a pracovní život. Netýká se to jen žen, které se vrací po rodičovské dovolené, ale i těch, kdo pečují o své stárnoucí rodiče nebo příbuzné. I tito lidé jsou v zaměstnání často znevýhodňováni.</p><p>Mezinárodní den seniorů: <a title="Otevření do nového okna" href="http://www.un.org/en/events/olderpersonsday/" target="_blank">http://www.un.org/en/events/olderpersonsday/</a>  </p>
