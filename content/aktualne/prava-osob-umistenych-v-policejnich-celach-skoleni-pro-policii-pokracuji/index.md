---
title: "Práva osob umístěných v policejních celách – školení pro policii pokračují"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/prava-osob-umistenych-v-policejnich-celach-skoleni-pro-policii-pokracuji/"
date: 2015-05-11
perex: "<p></p>"
---

<!-- imported from the old website -->

<p>Právníci oddělení dohledu nad omezováním osobní svobody pokračují ve školeních, jejichž tématem jsou práva osob umístěných v policejních celách a zacházení s těmito osobami. Na pilotní školení, jež se konalo dne 2. října loňského roku v Brně a bylo určeno pro policisty z Jihomoravského kraje, navazují další školení letos.</p><p>Dne 22. dubna 2015 proběhlo školení pro vedoucí pracovníky Policie z Pardubického kraje a následující den pak školení pro Královehradecký kraj. Těchto školení se účastnili 104 policisté. </p><p>Organizačně školení zajišťuje Policejní prezidium. Veřejná ochránkyně práv plánuje zajistit školení postupně pro všechny kraje a následně hledat dlouhodobě udržitelnou formu této složky prevence špatného zacházení v policejních celách. Vzdělávání personálu se ve srovnání poměru „cena/výkon“ obecně řadí mezi nejefektivnější nástroje prevence špatného zacházení a je pozitivní, že Policie České republiky to vnímá. Školicí program, který právníci oddělení dohledu připravili, vychází ze Standardů CPT, judikatury Evropského soudu pro lidská práva a zjištění a hodnocení veřejného ochránce práv jako národního preventivního mechanismu.</p>
