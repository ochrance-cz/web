---
title: "Mezinárodní konference Evropské asociace poskytovatelů soc. služeb pro osoby se zdravotním postižením"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/mezinarodni-konference-evropske-asociace-poskytovatelu-soc-sluzeb-pro-osoby-se-zdravotnim-pos/"
date: 2018-06-19
perex: "<p>Právnička Kanceláře veřejného ochránce práv se jako jediná zástupkyně z České republiky účastnila zahraniční konference s tématem „Sociální ekonomika jako účinný model sociálního začleňování“.</p>"
---

<!-- imported from the old website -->

<p>Naše kolegyně působící v odboru ochrany práv osob se zdravotním postižením se ve dnech 13. až 16. června účastnila mezinárodní konference ve Varně v Bulharsku, která byla pořádána Evropskou asociací poskytovatelů sociálních služeb pro osoby se zdravotním postižením (EASPD)<span style="font-size: 12.8px;"><sup>[1]</sup></span><span style="font-size: 12.8px;">. Na tuto konferenci se sjelo více než 350 účastníků z různých koutů celé Evropy (např. Španělsko, Albánie, Rakousko, Moldavsko, Belgie), aby se zaměřili na problematiku sociální ekonomiky.</span></p> <p>V rámci konference vystoupila celá řada odborníků, např. bulharský ministr práce a sociálních věcí, experti působící v Evropské komisi, viceprezidentka Evropského fórum zdravotně postižených (EDF)<span style="font-size: 12.8px;"><sup>[2]</sup></span><span style="font-size: 12.8px;"> a mnoho jiných. Praktické informace mohli účastníci načerpat i v rámci různých workshopů.</span></p> <p>Během celé konference byly diskutovány dopady sociální ekonomiky na kvalitu života osob se zdravotním postižením a také vliv sociální ekonomiky na zaměstnanost těchto osob a na jejich začleňování do většinové společnosti, tzv. inkluze. </p> <p>Právě zaměstnávání osob se zdravotním postižením nebo inkluze jsou témata, která ombudsmanka systematicky sleduje, jelikož do její působnosti od ledna 2018 nově spadá i monitorování práv osob se zdravotním postižením. Získané poznatky z konference tedy mohou být přínosné pro další činnost ochránkyně..</p> <hr /> <p><i>[1] EASPD sdružuje poskytovatele sociálních služeb pro osoby se zdravotním postižením z celé Evropy. EASPD podporuje rovnost příležitostí pro osoby se zdravotním postižením prostřednictvím zajištění účinných a vysoce kvalitních služeb.</i></p> <p><i>[2] EDF je mezinárodní nezisková organizace, která reprezentuje zájmy osob se zdravotním postižením na evropské úrovni.</i></p><img src="https://www.ochrance.cz/uploads/RTEmagicC_Varna-1_01.jpg.jpg" width="630" height="241" alt="" /><p>Na konferenci se zaregistrovalo okolo 350 účastníků z celé Evropy.</p><img src="https://www.ochrance.cz/uploads/RTEmagicC_Varna-2.jpg.jpg" width="630" height="420" alt="" /><p>Práce účastníků na jednom z mnoha workshopů – zde diskuze o tom, jak zabránit odlivu pracovníků ze sociálních služeb</p><img src="https://www.ochrance.cz/uploads/RTEmagicC_Varna-3.jpg.jpg" width="630" height="420" alt="" /><p>Videopříspěvek komisařky Evropské komise pro zaměstnanost, sociální věci, dovednosti a pracovní mobilitu Marianne Thyssen</p><img src="https://www.ochrance.cz/uploads/RTEmagicC_Varna-4.jpg.jpg" width="630" height="620" alt="" /><p>Právnička Kanceláře ombudsmana Veronika Vítková na konferenci s osobním asistentem, jehož účast byla částečně hrazena z grantu EASPD</p>
