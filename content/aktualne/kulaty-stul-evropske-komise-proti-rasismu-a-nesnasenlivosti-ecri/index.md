---
title: "Kulatý stůl Evropské komise proti rasismu a nesnášenlivosti (ECRI)"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/kulaty-stul-evropske-komise-proti-rasismu-a-nesnasenlivosti-ecri/"
date: 2017-02-22
perex: "<p>Dne 3. listopadu 2016 se na Úřadu vlády v Praze uskutečnil kulatý stůl „Proti rasové diskriminaci a nesnášenlivosti v České republice“. Akci pořádala ECRI  ve spolupráci s ministrem pro lidská práva, rovné příležitosti a legislativu Jiřím Dienstbierem a veřejnou ochránkyní práv Annou Šabatovou.</p>"
---

<!-- imported from the old website -->

<p>Hlavním cílem historicky první společné akce bylo projednání jednotlivých doporučení ECRI<sup>[1]</sup> České republice z poslední monitorovací zprávy z roku 2015<sup>[2]</sup> a představení opatření, která Česká republika v návaznosti na zprávu ECRI přijala. Obecným záměrem bylo podnícení všeobecné diskuse nad otázkami diskriminace a nesnášenlivosti, započetí spolupráce nad dalšími kroky a aktivitami do budoucna.</p> <p>Veřejná ochránkyně v úvodu hovořila o konkrétních příbězích diskriminace Romů na trhu s bydlením a ve vzdělávání, což jsou dvě strany téže mince. Vedle nezákonného zařazování romských dětí do vzdělávacích programů pro žáky s mentálním postižením, upozornila ochránkyně na problém segregovaného školství: <i>„Podle údajů České školní inspekce existuje v České republice zhruba 60 etnicky homogenních škol. Česká republika zatím nemá plán, jak tento vysoký počet etnicky homogenních škol snížit.“ </i></p> <p>Poté si přítomní zástupci státních i nestátních institucí, akademické obce či mezinárodních organizací vyslechli příspěvky ve třech tematických blocích: Zprávu ECRI o České republice, Legislativní a institucionální rámec pro boj s rasismem a rasovou diskriminací a Integraci Romů.</p><ul><li><b>Zahájení</b>: Christian Ahlund, předsena ECRI; Jiří Dienstbier, ministr pro lidská práva, rovné příležitosti a legislativu; Anna Šabatová, veřejná ochránkyně práv. <a href="https://www.youtube.com/watch?v=2Q_seGwO_-Y&amp;list=PLWNv_IxgJdEKcD-fzT8H1UUxubXOMrAtO&amp;index=1" target="_blank">https://www.youtube.com/watch?v=2Q_seGwO_-Y&amp;list=PLWNv_IxgJdEKcD-fzT8H1UUxubXOMrAtO&amp;index=1</a></li><li><b>Sekce I</b>: <b>Zpráva ECRI o České republice</b>: Eva Smith Asmussen, Thomas Büchel, členové ECRI; Martina Štepánková, náměstkyně pro řízení Sekce pro lidská práva; moderuje Dalibor Jílek, člen ECRI. <a href="https://www.youtube.com/watch?v=RUBxcYXuz1U&amp;list=PLWNv_IxgJdEKcD-fzT8H1UUxubXOMrAtO&amp;index=3" target="_blank">https://www.youtube.com/watch?v=RUBxcYXuz1U&amp;list=PLWNv_IxgJdEKcD-fzT8H1UUxubXOMrAtO&amp;index=3</a></li><li><b>Sekce II</b>: <b>Legislativní a institucionální rámec pro boj s rasismem a rasovou diskriminací</b>: Barbara Havelková, Oxford University (videozáznam: <a href="https://www.youtube.com/watch?v=WwrZUge5lrc&amp;index=5&amp;list=PLWNv_IxgJdEKcD-fzT8H1UUxubXOMrAtO" target="_blank">https://www.youtube.com/watch?v=WwrZUge5lrc&amp;index=5&amp;list=PLWNv_IxgJdEKcD-fzT8H1UUxubXOMrAtO</a> ); Petr Polák, Kancelář veřejného ochránce práv, člen předsednictva Equinet; Radka Korbelová Dohnalová, advokátka; Ľubomír Majerčík, Ústavní soud; Šárka Dušková, Liga lidský práv; moderuje Emil Ruffer, velvyslanec České republiky při Radě Evropy. <a href="https://www.youtube.com/watch?v=I0_HSX1QU-I&amp;index=2&amp;list=PLWNv_IxgJdEKcD-fzT8H1UUxubXOMrAtO" style="background-color: initial; font-size: 12.8px;">https://www.youtube.com/watch?v=I0_HSX1QU-I&amp;index=2&amp;list=PLWNv_IxgJdEKcD-fzT8H1UUxubXOMrAtO</a></li><li><b>Sekce III</b>: <b>Integrace Romů</b>: Lukáš Houdek, Úřad vlády, Agentura pro sociální začleňování; Klára Kalibová, In IUSTITIA; Linda Sokačová, Ministerstvo práce a sociálních věcí; Nikola Taragoš, Romodrom; moderuje David Beňák, Sekce pro lidská práva, Úřad vlády; <a name="_GoBack" style="font-size: 12.8px;"></a><span style="font-size: 12.8px;">Zakončení: Christian Ahlund, předseda ECRI; David Beňák, Sekce pro lidská práva, Úřad vlády. </span><a href="https://www.youtube.com/watch?v=82WkW08oKaU&amp;list=PLWNv_IxgJdEKcD-fzT8H1UUxubXOMrAtO&amp;index=4" target="_blank">https://www.youtube.com/watch?v=82WkW08oKaU&amp;list=PLWNv_IxgJdEKcD-fzT8H1UUxubXOMrAtO&amp;index=4</a></li></ul> <p>Monitorovací zpráva ECRI obsahuje celkem 17 doporučení, o jejichž prosazení by Česká republika měla usilovat. Zejména se jedná o změny antidiskriminačního zákona (v souvislosti s potřebou rozšíření aplikace sdíleného důkazního břemene), zavedení alespoň jednoho roku povinné a bezplatné docházky do předškolních zařízení, snížení počtu romských dětí navštěvujících speciální školy, schválení zákona o sociálním bydlení či rozšíření pravomocí veřejného ochránce práv.</p> <p>Právě potřeba rozšíření pravomocí veřejného ochránce práv, zvláště o možnost podávat žaloby ve veřejném zájmu v antidiskriminačních sporech, zaznívala nejvíce. Po obětech diskriminace nelze rozumně požadovat, aby samy nesly břímě dlouhého a nákladného soudního řízení, proti systémové diskriminaci by měla mít možnost zasáhnout veřejná instituce. </p> <p>Stereotyp skupiny se u nás stále běžně <a name="_GoBack"></a>používá jako vysvětlení nerovnosti; současně se popírá existence problému ve společnosti. Účastníci kulatého stolu volali po systematickém rozšiřování povědomí o otázkách diskriminace mezi širokou veřejností a vzdělávání v této oblasti. Při projednávání konkrétních opatření ke zlepšení stávající situace je nezbytné navázat intenzivní dialog se samotnými zranitelnými skupinami, zejména Romy, jejichž zástupci byli mezi účastníky přítomni.</p><p><img src="https://www.ochrance.cz/uploads/RTEmagicC_2016-dis-ECRI.jpg.jpg" width="634" height="405" alt="" /></p> <br /> <hr /> <p><i>[1] Evropská komise proti rasismu a nesnášenlivosti (ECRI) funguje pod Radou Evropy. Působí v ní nezávislí odborníci, kteří mají za úkol monitorovat problematiku rasismu, xenofobie, diskriminace a nesnášenlivosti. ECRI k daným otázkám vypracovává zprávy a vydává doporučení členským státům. </i></p><p><i>[2] dostupné z: <a href="https://www.coe.int/t/dghl/monitoring/ecri/Country-by-country/Czech_Republic/CZE-CbC-V-2015-035-CZE.pdf" target="_blank">ecri/Country-by-country/Czech_Republic/CZE-CbC-V-2015-035-CZE.pdf</a></i> </p>
