---
title: "Slaďování rodinného a pracovního života"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2015/sladovani-rodinneho-a-pracovniho-zivota/"
date: 2015-09-07
perex: "<p></p>"
---

<!-- imported from the old website -->

<p>Jak zamezit diskriminaci v zaměstnání, aby bylo možné sladit rodinu, péči o děti nebo jiné závislé osoby, a zároveň chodit do zaměstnání? Slaďování rodinného a pracovního života je tématem kulatého stolu, který 12. října společně pořádají občanská společnost Alternativa 50+ a veřejná ochránkyně práv. </p><p>Už dnes mají zaměstnavatelé povinnost upravit pracovní osobu zaměstnancům, kteří pečují o děti nebo jiné závislé osoby a o takovou změnu požádají. Protože v praxi k tomu zaměstnavatelé příliš neprojevují ochotu a míra zaměstnanosti na částečný úvazek je v České republice hluboko pod průměrem Evropské unie, jedna z částí panelové diskuze se zaměří právě na hledání doporučení a východisek pro zaměstnavatele. Cílem je dosáhnout toho, aby ze strany zaměstnavatelů nedocházelo k diskriminaci a zlepšila se situace lidí, kteří chtějí pracovat, ale současně musí pečovat o závislou osobu. Diskutovat o tom budou například zástupci Ministerstva práce a sociálních věcí, Státního úřadu inspekce práce, nevládních organizací aj.</p><p>Pozvánku s programem kulatého stolu najdete <a title="Otevření do nového okna" href="/uploads-import/DISKRIMINACE/aktuality/Sladovani_kulaty-stul_program.pdf" target="_blank"> zde</a> (458.8 kB, Adobe Acrobat dokument).</p>
