---
title: Ombudsman navštívil prezidenta v Ústřední vojenské nemocnici
date: 2021-10-25T09:17:48.184Z
vystupy:
  - tz
perex: "V reakci na nejasné informování o situaci prezidenta republiky navštívil
  dnes v dopoledních hodinách s jeho souhlasem a souhlasem lékařů ombudsman
  prezidenta v Ústřední vojenské nemocnici. "
---
<p><em>&bdquo;Přesvědčil jsem se, že prezidentovi je samozřejmě poskytována veškerá lékařská péče, kterou nezbytně potřebuje. A mohu říct, že podle mé zkušenosti v&nbsp;tuto chvíli není prezident nikterak omezen ve svých právech, v&nbsp;přijímání návštěv a v&nbsp;komunikaci s&nbsp;nimi,&ldquo;</em> uvedl po setkání Stanislav Křeček a dodal: <em>&bdquo;Přál bych si, aby byla zachována důstojnost osoby prezidenta a jeho úřadu a současně vytvořen mechanismus, který by umožňoval nezbytnou správu státu.&ldquo;</em></p>

<p>Veřejný ochránce práv vyjádřil také své znepokojení nad tím, jak dění kolem hospitalizace prezidenta poznamenává celou společnost: <em>&bdquo;V&nbsp;této věci je vážně narušena &nbsp;racionální a obecně akceptovatelná komunikace mezi volenými i výkonnými orgány státu, občanskou veřejností a odbornými lékařskými pracovišti.</em> <em>To vede též k růstu zcela nepřijatelných nenávistných projevů nejen na sociálních sítích, ale i obecně ve veřejném prostoru.&ldquo;</em></p>

<p>Právě otevřená komunikace je přitom podle ombudsmana nezbytná k&nbsp;obnovení důvěry v&nbsp;demokratické instituce v&nbsp;zemi. &bdquo;<em>Prosím nejen všechny ústavní činitele o racionální, důstojnou a věcnou debatu, která přispěje k ústavnímu řešení současné situace. Pouze tak lze budovat nezbytnou důvěru společnosti v demokratické instituce v zemi. K tomu bych chtěl jako veřejný ochránce práv ve smyslu svých kompetencí co nejvíce napomáhat,&ldquo;</em> uzavřel Stanislav Křeček.&nbsp;&nbsp;</p>
