---
title: "Segregace romských žáků na Slovensku"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2012/segregace-romskych-zaku-na-slovensku/"
date: 2012-11-01
perex: "<p>Krajský soud v Prešově potvrdil verdikt prvostupňového soudu o segregaci romských žáků na Základní a mateřské škole v Šarišských Michaľanech. Rozsudek je pro Slovenskou republiku přelomový. </p>"
---

<!-- imported from the old website -->

<p class="align-blok">Základní škola s mateřskou školou v Šarišských Michaľanech (okres Sabinov) porušila umisťováním romských dětí do samostatných tříd zásadu rovného zacházení a dopustila se nezákonného jednání, konkrétně diskriminace z důvodu etnické příslušnosti. Žalobcem byla v daném případě slovenská nevládní organizace Poradňa pre občianske a ľudské práva, žalovanou stranou Základná škola s materskou školou v Šarišských Michaľanoch, jejímž zřizovatelem je obec. </p><p class="align-blok">Výrok prvostupňového soudu ze dne 5. prosince 2011 potvrdil dne 30. října 2012 i druhostupňový (odvolací) soud. Jde o první soudní rozhodnutí týkající se segregace romských dětí ve vzdělávání na Slovensku. Proti rozsudku není možné se odvolat. Druhostupňový soud ale nepotvrdil výrok v části, v které byla škola povinna zveřejnit rozsudek prvostupňového soudu v periodiku Učiteľské noviny. Soud účastníkům nepřiznal náhradu nákladů řízení.</p><p>Tiskovou zprávu slovenské Poradne pre občianske a ľudské práva naleznete <a title="Otevření do nového okna" href="/uploads-import/DISKRIMINACE/aktuality/Doplnujuce_tlacove_prehlasenie__Krajsky_sud_v_Presove_potvrdil_segregaciu_romskych_deti.pdf" target="_blank"> zde</a> (428.7 kB, Adobe Acrobat dokument).</p><p class="align-blok">Kancelář veřejného ochránce práv je v kontaktu s Poradňou pre občianske a ľudské práva a zajistí zveřejnění rozsudku krajského soudu na svém webu, jakmile bude písemně vyhotoven a anonymizován.</p><p>Prvostupňový rozsudek Okresného soudu v Prešově naleznete <a title="Otevření do nového okna" href="/uploads-import/DISKRIMINACE/aktuality/prvostupnovy_rozsudek_OS_Presov.pdf" target="_blank"> zde</a> (5.9 MB, Adobe Acrobat dokument).</p>
