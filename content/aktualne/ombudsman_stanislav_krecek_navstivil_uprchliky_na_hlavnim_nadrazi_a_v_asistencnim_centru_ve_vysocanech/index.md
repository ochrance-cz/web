---
title: Ombudsman Stanislav Křeček navštívil uprchlíky na hlavním nádraží a v
  asistenčním centru ve Vysočanech
date: 2022-05-19T15:58:42.097Z
vystupy:
  - tz
perex: >
  <p>Veřejného ochránce práv na místa, kde aktuálně pobývají ukrajinští Romové,
  doprovodili předseda romského spolku Buči Štěpán Kavur a romský aktivista Ivan
  Veselý.</p>
---
<p>&bdquo;<em>Situace na hlavním nádraží je opravdu složitá. Podle dobrovolníků přijede nyní každý den několik set lidí, velkou část tvoří malé děti. Všichni pak přebývají v nevyhovujících podmínkách. Najít rozumné řešení situace rodin, které sem z nejrůznějších důvodů přišly, nebude jednoduché. A měl by to podle mého názoru být stát, kdo nabídne řešení, které bude respektovat práva všech. Samosprávy na to nemají prostředky ani možnosti. Na případech těchto příchozích vidíme, že morální problém, kdy naše společnost vnímá lidi různě podle jejich barvy pleti či původu, je u nás bohužel hluboce zakořeněný. A silná prohlášení ať už z jakékoli strany společnost jen dále rozdělují</em>,&ldquo; uvedl ombudsman po setkání s ukrajinskými Romy.</p>
