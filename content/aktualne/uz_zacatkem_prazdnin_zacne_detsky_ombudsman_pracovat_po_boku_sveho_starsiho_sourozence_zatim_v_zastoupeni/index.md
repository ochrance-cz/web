---
title: Už začátkem prázdnin začne dětský ombudsman pracovat po boku svého
  staršího „sourozence“, zatím v zastoupení
date: 2025-06-18T12:02:00
vystupy:
  - tz
perex: <p>Práva a hlas dětí v Česku od 1. července posílí nová instituce –
  dětský ombudsman. Rozbíhá se i přesto, že jeho představitel zatím nebude
  zvolen. Práce se tak za něj dočasně ujme Vít Alexander Schorm, zástupce
  stávajícího a&nbsp;nyní i&nbsp;dětského ombudsmana. Za svůj počáteční hlavní
  úkol považuje šetření stížností dětí. Na dětského ombudsmana ale čekají i
  další výzvy – třeba monitorování a prosazování dětských práv, rozšiřování
  povědomí o nich či ochrana zájmů dětí ve vybraných soudních řízeních. O tom,
  zda by toto všechno měl v&nbsp;českém prostředí vykonávat právě dětský
  ombudsman, se v&nbsp;minulosti vedla řada debat a proběhlo i několik pokusů o
  jeho zřízení. Schválen však byl dětský ombudsman až letos. Zákonodárci mu
  kromě povinností přiřkli i odborné a&nbsp;technické zázemí pod střechou
  brněnské Kanceláře ombudsmana.</p>
attachments:
  - title: Dětský ombudsman – jak ti pomůže? (informační leták)
    file: https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/detsky_ombudsman.pdf
  - title: Logo dětského ombudsmana
    file: https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/do_logo_reverz_krivky.pdf
---
<p>Již od 1. července se budou moci děti v&nbsp;Česku obracet na dětského ombudsmana. Prozatím se jeho činností chopí Vít Alexander Schorm, který zároveň působí jako zástupce stávajícího ombudsmana. Na nové úkoly se již připravuje:&nbsp; 
<i>„Zkušenosti ze zahraničí naznačují, že počty podnětů týkající se dětí se vznikem nové instituce dětského ombudsmana a s&nbsp;tím související širší osvětou narostou. Tento trend ostatně sledujeme v posledních měsících i v&nbsp;naší kanceláři.&nbsp;V&nbsp;dlouhodobějším horizontu se dětský ombudsman bude zabývat i celospolečenskými problémy. Které to jsou, naznačil například náš&nbsp;</i> 
<a href="https://www.ochrance.cz/aktualne/nejlepsi_darek_nejen_ke_dni_deti_dusevni_pohoda_a_skoly_kde_se_citi_dobre_zjistil_zastupce_ombudsmana/">
<i>nedávný výzkum</i></a> 
<i>zaměřený na to, co trápí děti a mladé dospělé. Vyplynulo z&nbsp;něj, že na špici je téma duševního zdraví.“</i></p>
<p>Dětský ombudsman bude prověřovat postupy úřadů, ale i další instituce, jejichž činnost se nějak dotýká práv konkrétního dítěte. Nově se začne zabývat mj. některými rozhodnutími ředitelů škol a&nbsp;školských poradenských zařízení. Kromě toho bude mapovat a prosazovat práva dětí podle Úmluvy o&nbsp;právech dítěte a mezinárodních smluv. 
<i>„Aby česká společnost mohla práva dětí co nejlépe naplňovat, musí o nich mít dostatek informací. Proto dostal dětský ombudsman do vínku i povinnost vzdělávat a šířit osvětu. Jednou z dalších novinek </i>–&nbsp; 
<i>v&nbsp;českém prostředí zatím neprozkoumanou&nbsp;</i>– 
<i>je možnost vstupovat do vybraných soudních řízení a hájit v&nbsp;něm zájmy konkrétního dítěte,“&nbsp;</i>vysvětlil Vít Alexander Schorm, v&nbsp;čem například bude mít dětský ombudsman jiné pravomoci než ten stávající.&nbsp;</p>
<blockquote>
<p>&nbsp;</p>
<figure class="image">
<img src="https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/slide_-_do_tv_ci_tz_-_volba_do_1.png" alt="Grafika popisuje Kdo se může stát dětským ombudsmanem. Dětským ombudsmanem může být zvolena fyzická osoba, jejíž znalosti, zkušenosti a morální vlastnosti jsou předpokladem, že bude svoji funkci řádně zastávat. Další požadavky jsou: státní občanství České republiky; svéprávnost; bezúhonnost; věk nejméně 35 let; ukončené VŠ vzdělání získané v magisterském studijním programu v oblasti práva; nejméně 5 let praxe v oblasti ochrany práv dětí v období předchozích 10 let."></figure>
<p>&nbsp;</p></blockquote>
<p>Zatímco už bude kancelář obou ombudsmanů plnit nové úkoly, na poslancích spočine povinnost zvolit historicky prvního dětského ombudsmana. Vybírat budou až ze&nbsp;6 kandidátů, které navrhne prezident, Senát a zástupci vysokých škol – tzv.&nbsp; 
<a href="https://www.crc.muni.cz/o-ckr/statut">Česká konference rektorů</a>.</p>
<blockquote>
<p>&nbsp;</p>
<figure class="image">
<img src="https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/slide_-_do_tv-tz_-_volba_do_2.png" alt="Grafika popisuje, jak se volí dětský ombudsman. Senát, prezident a Česká konference rektorů vyberou po 2 kandidátech, ty pak hodnotí hodnoticí komise Poslanecké sněmovny. Pak volí Poslanecká sněmovna."></figure>
<p>&nbsp;</p></blockquote>
<p>Česko se tak dočká svého dětského ombudsmana jako jedna z&nbsp;posledních zemí v&nbsp;Evropě. V českém veřejném prostoru se však o něm hovoří už řadu let.&nbsp;</p>
<p>V&nbsp;minulosti se vyskytly se i úvahy o tom, že by dětský ombudsman mohl fungovat v&nbsp;samostatném úřadu. Nakonec ale zvítězila úspornější varianta. Zázemí mu poskytne Kancelář&nbsp;ombudsmana v&nbsp;Brně. Spolu s&nbsp;ní navíc získá i špičkové odborné know how, zkušenosti a fungující vazby třeba na sociální služby, školství, zdravotnictví i soudy.</p>
<p>&nbsp;</p>
<blockquote>
<p>
<strong>Jak mohou děti kontaktovat dětského ombudsmana?</strong></p>
<ul>
<li>Napsat na email 
<a href="mailto:deti@ochrance.cz">deti@ochrance.cz</a>.</li>
<li>Využít portál 
<a href="https://portal.ochrance.cz/Submissions/AddChild">https://portal.ochrance.cz/Submissions/AddChild</a></li>
<li>Zavolat v pracovní dny vždy od&nbsp;8:00 do&nbsp;16:00 na telefonní linku&nbsp;542&nbsp;542&nbsp;888.</li>
<li>Přijít osobně v pondělí a ve středu od 8:00 do 16:00 na Údolní 39 v&nbsp;Brně.</li>
<li>Pro základní informace mohou navštívit i webové stránky 
<a href="https://deti.ochrance.cz/">deti.ochrance.cz</a></li></ul>
<p>K&nbsp;tomu, aby se děti ozvaly, nepotřebují dospělého prostředníka. Mohou jednoduše samy rovnou napsat, zavolat či přijít.</p></blockquote>
<p>&nbsp;</p>
