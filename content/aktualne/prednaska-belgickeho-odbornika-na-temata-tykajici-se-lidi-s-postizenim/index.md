---
title: "Přednáška belgického odborníka na témata týkající se lidí s postižením"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/prednaska-belgickeho-odbornika-na-temata-tykajici-se-lidi-s-postizenim/"
date: 2020-01-15
perex: "<p>Dne 13. ledna se zaměstnanci Kanceláře z odboru ochrany práv osob se zdravotním postižením a z úseku výzkumu zúčastnili přednášky Prof. dr. Geert Van Hove, odborníka na témata týkající se lidí s postižením ze známé belgické Ghent University. Přednášku organizovala FSS MU Brno.</p>"
---

<!-- imported from the old website -->

<p><span style="font-size: 12.8px;">Prof. Van Hove svou přednášku zaměřil na Úmluvu OSN o právech osob se zdravotním postižením a výzkum toho, jakým způsobem je Úmluva naplňována. Přednáška byla vedena pro zájemce napříč obory. V záběru přednášky byly právní, politické, sociální i psychologické aspekty života lidí s postižením, ale i všech dalších lidí, neboť téma postižení se dotýká celé společnosti.    </span></p> <p>Mezi diskutovaná témata patřilo například to, jak společnost svým celkovým nastavením ovlivňuje práva lidí s postižením či způsob, jakým prolomit sociální izolaci, do které společnost lidi s postižením často dostává. Dále se probíralo, jak se liší výzvy u lidí s různými typy postižení, osobnostními rysy a v různých společenských situacích.</p> <p>Z výzkumného hlediska Prof. Van Hove s účastníky hovořil o tzv. indikátorech neboli ukazatelích toho, jak jsou jednotlivá lidská práva u lidí s postižením respektována a naplňována. Dále se probíraly přínosy i problémy kvantitativních (např. přes dotazníky) i kvalitativních (např. přes rozhovory) metod výzkumu v kontextu života lidí s postižením.  </p> <p>Odkaz na jednotlivé výzkumy Prof. Van Hove je dostupný zde: <a href="https://biblio.ugent.be/person/801000488996" target="_blank">https://biblio.ugent.be/person/801000488996</a>.</p> <p>Pokud máte sami nějaký přínosný výzkum či výzkumný záměr v oblasti práv lidí s postižením, nebojte se na nás obrátit např. na e-mail <a href="mailto:eliska.mockova@ochrance.cz">eliska.mockova@ochrance.cz</a>. Naše Kancelář je otevřená spolupráci.  </p>
