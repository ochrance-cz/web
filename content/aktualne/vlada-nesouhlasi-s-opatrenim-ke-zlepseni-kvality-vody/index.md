---
title: "Vláda nesouhlasí s opatřením ke zlepšení kvality vody"
oldUrl: "src/www.ochrance.cz/aktualne/tiskove-zpravy-2015/vlada-nesouhlasi-s-opatrenim-ke-zlepseni-kvality-vody"
date: 2015-12-14
perex: "<p>Vláda odmítla opatření, které by umožnilo zlepšit kvalitu vody v řekách a vodních nádržích. Veřejná ochránkyně práv osobně vládu upozornila, že podle jejích zjištění nepracují čistírny odpadních na plný výkon. Do vodních toků a nádrží je tak vypouštěno víc znečišťujících látek a kvalita vody se zhoršuje.</p>"
---

<!-- imported from the old website -->

<p>Ke zlepšení tohoto stavu by podle ochránkyně stačilo zrušit přílohu nařízení vlády o ukazatelích a hodnotách přípustného znečištění. Vodoprávní úřady by pak každé čistírně mohly stanovit emisní limity tak, aby byl maximálně využit potenciál a technologie čistírny. Vláda však toto doporučení nepřijala a podpořila tím stávající benevolentní limity pro znečišťující látky vypouštěné do vodních toků a nádrží.</p> <p><i>„Jednotliví ministři si uvědomují, že současná kvalita vody není ideální, to bylo z diskuze na jednání patrné, přesto vláda návrh na řešení odmítla,“</i> konstatuje veřejná ochránkyně práv Anna Šabatová. Určitou nadějí tak podle ní může být pouze návrh, který při jednání vlády zazněl, aby vznikla pracovní skupina, která by do čtyř měsíců vypracovala novou přílohu s přísnějšími limity znečišťujících látek.</p><p>Více o návrhu ochránkyně vládě najdete v tiskové zprávě <a href="http://www.ochrance.cz/aktualne/tiskove-zpravy-2015/ochrankyne-se-zasazuje-o-lepsi-kvalitu-vody/" target="_blank">zde</a>.</p><p><a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Vlada/SZD_3-15-JBV-doporuceni_BAT.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Celé znění doporučení ochránkyně vládě</a> (260.3 kB, Adobe Acrobat dokument)</p>
