---
title: "Seriál ČT „Ochránce“ – 11. díl: Hluk"
oldUrl: "src/www.ochrance.cz/aktualne/tiskove-zpravy-2011/serial-ct-ochrance-11-dil-hluk-1"
date: 2011-11-14
perex: "<p></p><p>Tři příběhy lidí, kteří se snaží bránit nadměrnému a obtěžujícímu hluku přináší 11. díl pořadu Ochránce vysílaný na ČT2 v úterý 15. 11. v 17:20 hod a v repríze ve středu 16. 11. v 9:35. </p>"
---

<!-- imported from the old website -->

<p>Žijete v klidné vesnici a najednou, doslova za humny, se začnou konat několikadenní technopárty. Přesně to se stalo v obci na Frýdlantsku, kde se jeden z občanů rozhodl hájit svá práva. Jeho příběh může sloužit jako návod pro ostatní, kteří se ocitnou v podobné situaci a neví, na koho se obrátit, kdo a jak jim může pomoci. Jedním z nejdůležitějších obranných kroků je schválení obecně závazné vyhlášky obce upravující pořádání akcí typu technoparty. Důležitá je také aktivizace příslušné krajské hygienické stanice, která během akce provede měření a v případě, že jsou překračovány povolené limity hluku, může pořadateli uložit pokutu.</p><p>Pan Hynek z Brandýsa nad Labem ve druhém příběhu řešil problém s hlukem ze sousedícího průmyslového areálu. Nejprve snášel hluk z truhlárny, později jeho i další obyvatele rušila železniční vlečka, která jim přes noc nedávala spát. Požádal proto veřejného ochránce práv o šetření, zda úřady dělají při řešení problému všechno, co dělat mají a mohou. </p><p>Oslavy fotbalových vítězství pravidelně proměňovaly několika rodinám bydlícím v sousedství sportoviště v Ostravě-Heřmanicích víkendy ve vyčerpávající dny a noci beze spánku. Proti fotbalu či sportu nic nemají, ale celodenní hlasitá produkce z amplionů a následné noční diskotéky, to už bylo příliš. S pomocí ombudsmana se proto pustili do boje za ticho.</p><p>Již odvysílané díly seriálu najdete v archivu ČT na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p>
