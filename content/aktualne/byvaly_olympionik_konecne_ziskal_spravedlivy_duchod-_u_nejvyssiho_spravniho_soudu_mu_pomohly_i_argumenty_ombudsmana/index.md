---
title: Bývalý olympionik konečně získal spravedlivý důchod. U Nejvyššího
  správního soudu mu pomohly i argumenty ombudsmana
date: 2025-06-16T10:01:00
vystupy:
  - aktualita
  - tz
perex: <p>Vytrvalost se Zbyňku Pulcovi, vodnímu slalomáři, hodila nejen během
  jeho sportovní kariéry. Osvědčila se také, když žádal Českou správu sociálního
  zabezpečení, aby do jeho důchodového pojištění započítala i necelé dva roky
  prodlouženého vysokoškolského studia. Šlo o dobu, kterou věnoval sportovní
  přípravě a účasti na olympiádě v&nbsp;Mnichově. Protože úřad jeho nárok
  neuznal, obrátil se na ombudsmana. Ten vyhodnotil, že ačkoli na reprezentační
  přípravu nebyla podepsána pracovní smlouva, fakticky probíhala podle zákoníku
  práce a požadavek na její započítání je oprávněný. Ani tento argument však u
  úředníků neuspěl. Uznal jej až krajský a později i Nejvyšší správní
  soud.&nbsp;</p>
attachments:
  - title: Tisková zpráva k šetření případu ze dne 30. ledna 2023
    file: "
      https://www.ochrance.cz/aktualne/2023-01-30-kanoista_reprezentoval_ceskos\
      lovensko_na_mistrovstvi_sveta_i_olympiade_ted_ale_kvuli_tomu_ma_nizsi_duc\
      hod/"
  - title: Zpráva o šetření ombudsmana
    file: https://eso.ochrance.cz/Nalezene/Edit/9930
---
<p>Vrcholový kanoista Zbyněk Pulec reprezentoval Československo na přelomu 60. a 70. let, účastnil se olympijských her i mistrovství světa. Sportovní kariéra mu však přinesla nejen medaile, ale i komplikace v&nbsp;podobě téměř dvou let, které mu Česká správa sociálního zabezpečení neuznala pro výpočet důchodu. V letech 1972–73, kdy se intenzivně věnoval sportovní přípravě a reprezentaci, byl totiž formálně nikoli zaměstnanec, ale vysokoškolský student s&nbsp;prodlouženým studiem.&nbsp;</p>
<p>Po přezkoumání jeho tehdejší situace ombudsman Stanislav Křeček dospěl k&nbsp;závěru, že úřad měl na toto období pohlížet, jako by byl sportovec zaměstnán. Pracovní smlouvu sice neobdržel, nicméně fakticky povinnosti zaměstnance plnil. 
<i>„Zbyněk Pulec realizoval sportovní přípravu a účast na závodech ve veřejném zájmu. Reprezentoval Československo na mezinárodních soutěžích, včetně olympijských her v Mnichově v roce 1972. Vše probíhalo pod hlavičkou Československého svazu tělesné výchovy – de facto zaměstnavatelem – v&nbsp;souladu se zákoníkem práce. Vykonával práci podle pokynů Svazu, v době a na místě, jím určené, dodržoval pracovní kázeň, dostával měsíční odměnu a podobně,“&nbsp;</i>vysvětlil ombudsman Stanislav Křeček
<i>.&nbsp;</i></p>
<p>Když důvody ombudsmana Česká správa sociálního zabezpečení ani Ministerstvo práce nepřijaly, vytrvalý sportovec se nevzdal a obrátil se s&nbsp;nimi na soud. Jeho nárok posléze potvrdil nejprve krajský a po něm i Nejvyšší správní soud, který se ve svém rozhodnutí opřel mimo jiné právě i o argumenty formulované ombudsmanem.</p>
<p>
<i>„Jsem rád, že naše argumenty obstály u Nejvyššího správního soudu a bývalý československý reprezentant ve vodním slalomu, pan Pulec, po letech snahy konečně získá spravedlivý důchod. Smutné je, že o něj usiloval již od&nbsp;roku 2010 a dočkal se jej teprve po letech díky rozhodnutí soudu,“</i> uzavřel ombudsman.&nbsp;</p>
