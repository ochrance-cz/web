---
title: "Ministryně Klára Dostálová a veřejný ochránce práv Stanislav Křeček nabádají CK k lepší komunikaci"
vystupy:
  - tz
oldUrl: "/aktualne2/aktualne/tiskove-zpravy-2020/ministryne-klara-dostalova-a-verejny-ochrance-prav-stanislav-krecek-nabadaji-ck-k-leps/"
date: 2020-05-21
perex: "<p>Ministryně pro místní rozvoj Klára Dostálová a veřejný ochránce práv Stanislav Křeček dnes (21.5.) rozeslali společný dopis provozovatelům cestovních kanceláří, ve kterém uvádějí přesné postupy, jak by se cestovní kanceláře měly v problematických situacích vůči klientovi zachovat. </p>"
---

<!-- imported from the old website -->

<p><i>„Na Ministerstvo pro místní rozvoj a veřejného ochránce práv, pana doktora Křečka, se obracejí nespokojení zákazníci cestovních kanceláří, kteří upozorňují na nevstřícné chování a praktiky cestovních kanceláří. Dohodli jsme se tedy, že obešleme cestovní kanceláře, abychom je upozornili na nejčastější problematické aspekty, se kterými se na nás lidé obracejí, a doporučili jim, jak se mají přesně v dané situaci zachovat. Lex voucher vznikl na pomoc cestovním kancelářím a ochránil peníze klientů. Je však potřeba vždy hledat rozumnou cestu. Cestovní kanceláře musí s klienty komunikovat s odbornou péčí,“</i> uvedla <b>ministryně pro místní rozvoj Klára Dostálová</b>.</p> <p><i>„Je třeba, aby se cestovní kanceláře ke klientům chovaly korektně. Situace podnikání v cestovním ruchu je složitá, ale stejně složitá je i pro klienty. Některé cestovní kanceláře ohledy neberou a s klienty nekomunikují, proto jsme se dohodli s ministerstvem, že připravíme společný dopis s upozorněním, na problémy, s nimiž se setkáváme. Cestovní kanceláře by si měly uvědomit, že například nemohou požadovat doplacení zájezdu, o němž ví, že se neuskuteční,“</i> řekl <b>veřejný ochránce práv Stanislav Křeček</b>.</p> <p>Ve společném dopise ministryně pro místní rozvoj a ombudsman apelují na cestovní kanceláře, aby s klienty jednaly s odbornou péčí, což a platí dvojnásobně v současné situaci, kdy disponují prostředky svých zákazníků, kteří se leckdy rozhodli zaplatit za dovolenou nemalou částku.</p> <p>Konkrétně upozorňují na dodržování zákonných podmínek pro vydávání poukazů na zájezdy podle tzv. Lex Voucher, zákonné úpravy „stornopoplatků“, vzájemnou komunikacei a dále upozorňují na nekalé obchodní praktiky, pokud cestovní kanceláře požadují doplatek za zájezd při vědomí, že zájezd nebude možné uskutečnit.</p> <h5>O zákonu Lex voucher</h5> <p>Parlament České republiky přijal zákon z dílny Ministerstva pro místní rozvoj (známý jako Lex voucher) na ochranu cestovních kanceláří, které nebyly schopny fungovat v době pandemie a naprostá většina se ocitla kvůli paralyzovanému trhu na pokraji krachu. Obdobný zákon jako Česká republika přijaly některé další státy jako např. Francie, Belgie a Polsko. Zákon stanoví, že v případě zrušení zájezdu s termínem zahájení od 20. 2. 2020 do 31. 8. 2020 z důvodu pandemie má cestovní kancelář možnost vydat klientovi poukaz na zájezd. Tento poukaz mohou odmítnout některé ohrožené skupiny obyvatel. Klient tak o svůj zájezd nepřijde, může si vybrat náhradní termín. Pokud se klienti rozhodnou voucher do 31. 8. 2021 nevyčerpat, cestovní kancelář jim bude povinna veškeré uhrazené platby za zájezd vrátit do 14 dní. Poukazy musejí být zajištěny pro případ úpadku cestovní kanceláře. Klienti se tedy nemusejí obávat, že o své peníze přijdou.</p><p> </p> <p><b>Veřejný ochránce práv ani ministerstvo nemohou řešit spory lidí s cestovními kancelářemi. Pokud se klienti domnívají, že cestovní kancelář jedná v rozporu se zákonem a porušuje jejich spotřebitelská práva, mohou se obrátit na Českou obchodní inspekci. Ta sice jako dohledový orgán, může postup cestovní kanceláře prověřit, ale vlastní spor mezi klientem a cestovní kanceláří ani ČOI nerozhodne. Mohou spor řešit pomocí mimosoudního řešení spotřebitelských sporů (ADR), případně na soud.</b></p> <p> </p> <p>Dopis cestovním kancelářím naleznete <a href="https://mmr.cz/getmedia/8de088d7-471c-478a-884e-f578f5e18424/19766-2020_MMR_spolecny-dopis-MMR-a-VOP-(Lex-Voucher).pdf.aspx?ext=.pdf" target="_blank">zde</a>.</p> <p>Práva spotřebitelů v oblasti zájezdů a dalších služeb cestovního ruchu v souvislosti s onemocněním COVID-19 <a href="https://mmr.cz/getmedia/095d70d8-00d6-42bd-ae33-ba9b521d49f4/Prava-spotrebitelu-v-oblasti-zajezdu-a-dalsich-sluzeb-cestovniho-ruchu-pdf.pdf.aspx?ext=.pdf" target="_blank">zde</a>.</p>
