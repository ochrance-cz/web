---
title: "První návštěvy v roce 2015"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/prvni-navstevy-v-roce-2015/"
date: 2015-01-15
perex: "<p></p>"
---

<!-- imported from the old website -->

<p>Dne 8. ledna 2015 provedli pracovníci oddělení dohledu návštěvu policejních cel. Návštěva proběhla v celách zřízených při Obvodním oddělení Olomouc III a Obvodním oddělení Olomouc I. Jednalo se o standardní neohlášenou návštěvu. Předmětem šetření byly zejména tzv. pojistky proti špatnému zacházení, kterými jsou poučení umístěné osoby o jejích právech a povinnostech souvisejících s umístěním v cele, vydávání formuláře poučení do cely, realizace práva na právní pomoc a vyrozumění třetí osoby o umístění. Ověřovali jsme také, zda zařízení cel a minimální vybavení cel odpovídá požadavkům, které stanoví příloha č. 1 Závazného pokynu policejního prezidenta č. 159 ze dne 2. prosince 2009 o eskortách, střežení osoba a o policejních celách.  Ochránkyně plánuje pokračovat v návštěvách policejních cel průběžně po celý rok 2015. Celkem navštíví 8 oddělení, při nichž jsou zřízeny policejní cely. </p>
