---
title: "Tisková konference k výsledkům výzkumu etnického složení žáků ZŠ praktických"
vystupy:
  - tz
oldUrl: "/aktualne/tiskove-zpravy-2012/tiskova-konference-k-vysledkum-vyzkumu-etnickeho-slozeni-zaku-zs-praktickych"
date: 2012-06-05
perex: "<p></p>"
---

<!-- imported from the old website -->

<p>Ve středu 6. 6. od 9:30 h pořádá ombudsman tiskovou konferenci k výsledkům svého výzkumu etnického složení žáků základních škol praktických (dříve zvláštních škol).</p><p>Výzkum reaguje na dlouhodobou kritiku České republiky za segregaci romských žáků a jejich nadměrné vylučování mimo hlavní vzdělávací proud do tříd pro žáky s lehkým mentálním postižením. Rovný přístup ke vzdělání a jeho poskytování všem žákům bez ohledu na jejich národnost nebo etnicitu přitom předpokládá jak školský, tak antidiskriminační zákon. Veřejný ochránce práv, jako jediná státní instituce v České republice, která je ze zákona oprávněna provádět výzkumy v oblasti rovného zacházení, se proto rozhodl provést výzkum etnického složení žáků bývalých zvláštních škol. Jeho cílem bylo získat relevantní odhad, který by mohl sloužit jako podklad pro posouzení možné diskriminace v přístupu ke vzdělávání.</p><p>Svá zjištění a doporučení ombudsman představí na tiskové konferenci a rovněž je poskytne odpovědným orgánům státu.</p><p>Tisková konference se koná v Kanceláři veřejného ochránce práv v Brně. </p>
