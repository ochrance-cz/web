---
title: "Na konferenci k výročí 15 let ombudsmana v Česku se probírala i novela zákona o ochránci"
vystupy:
  - tz
oldUrl: "/aktualne/tiskove-zpravy-2015/na-konferenci-k-vyroci-15-let-ombudsmana-v-cesku-se-probirala-i-novela-zakona-o-ochranci"
date: 2015-03-26
perex: "<p>Vládní návrh na změnu zákona o veřejném ochránci práv bude Poslanecká sněmovna ČR projednávat už v úterý 31. března. Proto bylo toto téma jedním z hlavním bodů prvního dne výroční konference k patnácti rokům od založení instituce veřejného ochránce práv v Česku.</p>"
---

<!-- imported from the old website -->

<p><img src="https://www.ochrance.cz/uploads/RTEmagicC_15let_ombu_01.jpg.jpg" height="402" width="602" alt="" /></p><p></p><p class="align-blok"><b>Veřejná ochránkyně práv Anna Šabatová</b> považuje za přirozené, že Poslanecká sněmovna Parlamentu České republiky nyní projednává vládní návrh na změnu zákona o veřejném ochránci práv. Odráží to vývoj, ke kterému došlo v otázce postavení ombudsmanů. Již v roce 2013 Parlamentní shromáždění Rady Evropy (doporučení č. 1959 (2013), bod 4.1.5.) vyzvalo členské země, aby svým ombudsmanským institucím zajistily přístup k Ústavnímu soudu za účelem přezkoumání ústavnosti vadné právní úpravy. Obavy z rozšíření pravomoci ochránce připomínají obavy, které doprovázely vznik instituce ochránce v České republice před patnácti lety. <br /><br /><b>Ministr pro lidská práva, rovné příležitosti a legislativu Jiří Dienstbier</b> informoval, že závěry z konference, vycházející z výměny zkušeností z praxe ombudsmanů osmi zemí, budou inspirací a argumentem pro předkladatele novely zákona o veřejném ochránci práv.<br /><br /><b>Slovenská veřejná ochránkyně práv Jana Dubovcová</b> poukázala na to, že se svojí českou kolegyní se starají o podobné skupiny osob. Přitom k Ústavnímu soudu, ve věci kontroly ústavnosti zákonů, má slovenský ochránce přístup již od roku 2006. <span style="FONT-SIZE: 12.8px; LINE-HEIGHT: 17.92px">V této souvislosti upozornila, jak důležitá je formulace textu upravujícího tuto působnost ochránce, neboť se setkala s odmítáním z formalistických důvodů. Za svůj nejdůležitější úkol považuje dosáhnout zlepšení fungování orgánů státu. </span></p><p class="align-blok align-left"><b>Maďarský komisař pro základní lidská práva László Székély</b> se zamýšlel nad tím, zda je ombudsman politickou postavou. Má za to, že ombudsman politikem není. Jeho jednání musí být opřeno o ústavu a zákony, nikoliv o hodnoty odvozené z ideologií. Síla doporučení ochránce musí mít sílu přesvědčivosti. Zahájit přezkoumání zákona u Ústavního soudu může maďarský komisař od roku 2012.<br /><br /><b>Místopředseda Poslanecké sněmovny Jan Bartošek</b> prohlásil, že veřejný ochránce práv obhájil důvody své existence. Potvrdil, že implementace doporučení, předkládaných ochráncem, trvá přibližně 4 roky. Ocenil činnost veřejné ochránkyně práv, zejména pokud jde o ochranu práv seniorů, kdy přispěla k tomu, aby v České republice neexistovaly domovy hrůzy. Poznamenal, že společnost, která rezignuje na své hodnoty, rezignuje na svoji budoucnost. Přitom rolí ochránce je podrobit společnost procesu hledání spravedlnosti.<br /><br /><b>Soudce Nejvyššího správního soudu Tomáš Langášek</b> nepochybuje o tom, že ochránci náleží i role ochránce základních práv a svobod. I soudy přihlíží k zákonnosti a ústavnosti současně. Suverénem při realizaci doporučení ochránce zůstává zákonodárný sbor. Diskutovaný návrh na zahájení kontroly ústavnosti zákona je jen efektivním prostředkem k ochraně základních práv a svobod. Vlastní kontrolu provádí Ústavní soud.<br /><br /><b>Vedoucí analytického oddělení Ústavního soudu Ľubomír Majerčík</b> vyjádřil přesvědčení, že by se ochránce měl akreditovat jako národní lidskoprávní instituce. Vznik takového orgánu doporučuje i Výbor OSN pro lidská práva. Podělil se i o názor, kam by měl ochránce v budoucnu směřovat. Například by mohl provádět výzkumy, které by byly užitečným podkladem pro vládu při rozhodování o pravidlech lidskoprávní problematiky. Mohl by podávat stínové zprávy mezinárodním lidskoprávním orgánům. Přínos ochránce spatřuje i v pokračování provádění školení pro úředníky.<br /><br /><b>Zástupce veřejné ochránkyně práv Stanislav Křeček</b> se vyslovil pro zakotvení ochránce v Ústavě. Za jeden z hlavních úkolů ochránce považuje zobecňování získaných poznatků tak, aby byly šířeji využitelné. Ochránce by se měl vyjadřovat k věcem, které jsou předmětem veřejného zájmu a týkají se ochrany lidských práv. Poskytnutím kvalifikovaného právního názoru může ochránce přispívat ke kultivaci veřejného mínění. <br /><br /></p><p class="align-blok align-left"><span style="FONT-SIZE: 12.8px; LINE-HEIGHT: 17.92px"> </span></p><p>Konference se konala v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu_04.jpg.jpg" height="67" width="622" alt="" /></p>
