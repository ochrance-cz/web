---
title: "Registrovaní partneři v Rakousku můžou nově uzavřít svazek rovněž mimo úřední místnost"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/registrovani-partneri-v-rakousku-muzou-nove-uzavrit-svazek-rovnez-mimo-uredni-mistnost/"
date: 2013-08-13
perex: "<p>Zakotvení toho, že registrované partnerství smí být uzavřeno „pouze v úřední místnosti“ ve srovnání s možností uzavřít manželství i mimo úřední místnost, je diskriminační. </p>"
---

<!-- imported from the old website -->

<p class="align-blok">V červnu 2013 rakouský Ústavní soud zrušil § 47a odst. 1 Spolkového zákona o osobním stavu (Personenstandsgesetz). V odůvodnění svého nálezu konstatoval, že vztahy osob stejného pohlaví spadají nejen pod pojem „soukromý život“, nýbrž i pod ochranu „rodinného života“ podle Úmluvy, jestliže osoby stejného pohlaví žijí de facto jako partneři ve společné domácnosti. K ospravedlnění rozlišování mezi manželstvím a registrovaným partnerstvím by bylo třeba zvláště závažných důvodů. Věcné ospravedlnění toho, že registrované partnerství může být uzavřeno jen v úředních místnostech, zatímco manželství smí být uzavřeno na jakémkoliv jiném významu tohoto institutu odpovídajícím místu, tak neexistuje. Ústavní soud uzavřel, že napadená právní úprava diskriminuje „uchazeče“ o registrované partnerství z hlediska jejich sexuální orientace.        </p><p>Zpracováno z informací dostupných na <a title="Otevření do nového okna" href="http://www.vfgh.gv.at/" target="_blank">www.vfgh.gv.at</a> .</p><p>Převzato z měsíčního bulletinu Analytického odboru Ústavního soudu. </p>
