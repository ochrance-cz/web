---
title: "Advokátní kancelář zapojená do sítě pro bono převzala již pátý případ v tomto roce"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2016/advokatni-kancelar-zapojena-do-site-pro-bono-prevzala-jiz-paty-pripad-v-tomto-roce/"
date: 2016-08-17
perex: "<p>Veřejný ochránce práv spolupracuje s Pro bono aliancí od roku 2012, a to na základě Memoranda o spolupráci ve věcech bezplatné právní pomoci stěžovatelům. Advokáti mohou od ochránce převzít 10 případů ročně, z toho tři se nemusí nutně týkat diskriminace. </p>"
---

<!-- imported from the old website -->

<p class="MsoBodyText align-blok">Od té doby se podařilo zprostředkovat právní zastoupení
několika obětem diskriminace, které by si nebyly schopny dovolit právní
zastoupení za odměnu. Jednalo se o osoby ze zranitelných skupin naší
společnosti. </p>

<p class="MsoBodyText align-blok">V letošním roce se jednalo o diskriminaci
z důvodu pohlavní identifikace (povinnost sterilizace za účelem úřední
změny pohlaví), dále o neférový postup obce vůči osobě se zdravotním postižením
při přidělování bytu a konečně obtěžování z důvodu etnického původu na
pracovišti. Zbývající dva případy se netýkají diskriminace, ale jsou neméně
zajímavé. Advokát pro bono napadl u soudu rozhodnutí MPSV, které našemu
stěžovateli odmítlo doplatek na bydlení. Poslední případ, kde se žaloba na
ochranu osobnosti teprve připravuje, se týká excesivních prohlídek ve věznici. </p>

<p class="MsoBodyText align-blok">Oceňujeme především, že Pro bono
aliance nalezla pro oběti diskriminace právní zastoupení v řádech dnů či
týdnů, a to za řady prestižních advokátních kanceláří. Faktor času je pro oběť
diskriminace klíčový a jsme rádi, že se právě tyto složité případy řeší
bezodkladně.  </p>

<p class="MsoBodyText align-blok">Je potěšující zprávou, že
většina případů byla od roku 2012 k dnešnímu dni vyřešena smírně, tedy ke
spokojenosti obětí diskriminace. To v obětech diskriminace posiluje pocit,
že má smysl se proti bezpráví bránit. O zbývajících případech, které nebyly
vyřešeny dohodou, budou rozhodovat obecné soudy a jsme upřímně rádi, že se
aktivita advokátů a advokátek spolupracujících s Pro bono aliancí časem
odrazí v dosud nepočetné české antidiskriminační judikatuře. Rozvoj domácí
judikatury byl také jedním z cílů společné spolupráce.</p>

<p class="MsoBodyText align-blok">V neposlední řadě je třeba zmínit setrvalý zájem
advokátů a advokátek o vzdělávání v oblasti antidiskriminačního práva.
Letos jsme pro ně uspořádali dva odborné semináře (Diskriminace při poskytování
služeb, Sankce v antidiskriminačním právu) a na podzim chystáme dva další
(Obtěžování na pracovišti, Přiměřená opatření pro osoby s postižením).</p>

<p class="MsoBodyText">Více o Pro bono alianci <a title="Otevření do nového okna" href="http://www.probonoaliance.cz/cz/" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>

<p class="MsoPlainText">Seznam zapojených advokátů a advokátek pro oblast
antidiskriminace: </p>

<p class="MsoPlainText"><span style="line-height: 17.92px; font-size: 12.8px;">Allen &amp; Overy, David Netušil, Deloitte Legal, Giese
&amp; Partner, s.r.o., Holubová advokáti s.r.o., JUDr. Maroš Matiaško,
Kinstellar, Korbel, Tuháček a partneři, s.r.o., Mgr. Helena Nutilová, JUDr.
Petráčková Marie, Randl Partners, AK JUDr. Jarmila Podivínská, JUDr. Ivana
Weigandová, Law4you</span></p>
