---
title: "Uspořádali jsme on-line workshop pro studentky a studenty práv o zaměstnávání lidí s postižením"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/usporadali-jsme-on-line-workshop-pro-studentky-a-studenty-prav-o-zamestnavani-lidi-s-postiz/"
date: 2020-12-08
perex: "<p>Otázka zaměstnávání lidí s postižením je stále na okraji pozornosti právnické veřejnosti. I proto jsme ve spolupráci s Právnickou fakultou Univerzity Karlovy uspořádali workshop o zaměstnávání lidí s postižením pro budoucí advokáty, soudce či zaměstnance státní správy.</p>"
---

<!-- imported from the old website -->

<p>Na začátku workshopu vymezili představitelé právnické fakulty obecný rámec práva na práci a zaměstnání podle článku 27 Úmluvy o právech osob se zdravotním postižením. Poté byly diskutovány konkrétní legislativní nástroje k podpoře zaměstnání lidí s postižením a jejich účinnost v praxi. Upozornili například na to, že méně než 19 % lidí se zdravotním postižením pracuje, u žen je to dokonce pouze 16 %.</p> <p>Zaměstnanci kanceláře poté představili aktivity veřejného ochránci práv v oblasti ochrany práv lidí s postižením. Popsali konkrétní případy, se kterými se na něj lidé obrátili, a prezentovali předběžné výsledky výzkumu zaměřeného na bariéry bránící lidem s postižením získat zaměstnání ve veřejném sektoru. Celý výzkum bude zveřejněn v prvním čtvrtletí roku 2021.</p> <p>Studenti a studentky se v průběhu workshopu aktivně zapojovali do diskuze. Tři z nich také prezentovali svoje řešení jednotlivých případů, kterými se zabývali ombudsman či české soudy.</p> Prezentace z workshopu je ke stažení <a title="Otevření do nového okna" href="/uploads-import/CRPD/Aktuality-prilohy/zamestnavani-lidi-s-postizenim.pdf" target="_blank"> zde</a> (1.1 MB, Adobe Acrobat dokument).
