---
title: "Uctění obětí mučení v Kounicových kolejích"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/ucteni-obeti-muceni-v-kounicovych-kolejich/"
date: 2018-06-27
perex: "<p></p>"
---

<!-- imported from the old website -->

<p>Při příležitosti Mezinárodního dne na podporu obětí mučení, který tradičně připadá na 26. června, položila veřejná ochránkyně práv při pietním aktu kytici k památníku v Kounicových kolejích v Brně. Symbolicky tak uctila památku těch, kdo byli nejen v tomto někdejším neblaze proslulém nacistickém vězení mučeni a popraveni. K připomínce tohoto dne pak také proběhlo v pamětní síni Kounicových kolejí veřejné čtení z knihy Miloslava Moulise a Romana Cílka Zapomeňte, že jste byli lidmi… Právničky a právníci odboru dohledu nad omezováním osobní svobody Kanceláře veřejné ochránkyně práv přečetli tři úryvky z knihy obsahující jak faktografické údaje o koncentračních táborech, tak nevšední osudy jejich obětí.</p>
