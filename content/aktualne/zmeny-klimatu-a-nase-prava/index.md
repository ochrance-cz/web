---
title: "Změny klimatu a naše práva"
oldUrl: "src/www.ochrance.cz/aktualne/tiskove-zpravy-2018/zmeny-klimatu-a-nase-prava"
date: 2018-12-06
perex: "<p>Při příležitosti 70. výročí přijetí Všeobecné deklarace lidských práv a Mezinárodního dne lidských práv vás zveme na promítání dokumentu a diskuzi na téma „změny klimatu a naše práva“. Koná se v pondělí 10. prosince v sále Otakara Motejla v Kanceláři veřejného ochránce práv v Brně.</p>"
---

<!-- imported from the old website -->

<p>Nedávná zpráva Mezinárodního panelu pro změny klimatu při OSN prezentuje bádání vědců ze 40 zemí světa. Pokud bude společnost, průmysl a ekonomika fungovat stejně jako doteď, čeká nás globální oteplení o 1,5 stupně Celsia již po roce 2030. Takové oteplení znamená zvyšování hladiny oceánů, nízké množství srážek a častější výskyty sucha, povodně, vlny veder, intenzivnější tropické bouře a zvyšování kyselosti a slanosti oceánů.<br /> <br /> Dopad na konkrétní oblasti se již dnes značně liší podle rozsahu a rychlosti oteplení v dané geografické oblasti, podle stupně rozvoje a zranitelnosti konkrétní společnosti a do budoucnosti také podle toho, jaké zavedeme proti změnám klimatu opatření. Pokud reakce vlád nebude adekvátní, oteplení bude stoupat ještě daleko nad krizovou hranici 1,5 stupně a s tímto oteplením stoupne také nerovnost v distribuci jeho důsledků a chudoba. Už teď je však jisté, že lidstvo zažívá rozsáhlé změny, které se nutně dotýkají práv nás všech. Přijďte do kanceláře ombudsmanky zjistit více o příčinách a dopadech změn klimatu a hlavně o tom, jak souvisejí s lidskými právy.</p><h5> Program:</h5> <b>18:00 Promítání dokumentu Je s námi konec? (Before the Flood)</b><br /> Přijďte se podívat na dokumentární film National Geographic s názvem Je s námi konec? (Before the Flood) v hlavní roli s Leonardem DiCapriem, poslem míru OSN pro téma změn klimatu.<br /> <br /> 19:30 Přestávka s občerstvením<br /> <br /><b> 20:00 Diskuze o našich právech, změnách klimatu a budoucnosti lidstva</b><br /><h5> Panelisté:</h5><p> Alexander Ač – ekolog zkoumající dopady změn klimatu (CzechGlobe – Ústav výzkumu globální změny AV ČR)</p><p>Petra Marie Andrášik – právnička kauz z oblasti znečištění ovzduší (Frank Bold)</p><p>Jana Gregorová – vedoucí Odboru stavebního řádu a životní prostředí (Kancelář veřejného ochránce práv)</p><p>Kristina Klosová – členka hnutí za klimatickou spravedlnost (Limity jsme my)</p><p>Vojtěch Vomáčka – akademik v oboru právo životního prostředí (Právnická fakulta MU)</p><p></p><p><span style="font-size: 12.8px;">Akce se koná pod záštitou Informačního centra OSN v Praze a ombudsmanky Anny Šabatové.</span></p><p><span style="font-size: 12.8px;">Vstup je volný. </span><span style="font-size: 12.8px;">Kapacita sálu je cca 200 osob.</span></p>
