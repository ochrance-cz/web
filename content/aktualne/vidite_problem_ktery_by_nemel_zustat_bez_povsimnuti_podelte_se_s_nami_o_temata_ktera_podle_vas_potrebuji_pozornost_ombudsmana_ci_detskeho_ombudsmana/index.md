---
title: Vidíte problém, který by neměl zůstat bez povšimnutí? Podělte se s námi o
  témata, která podle vás potřebují pozornost ombudsmana či dětského ombudsmana
date: 2025-11-04T15:24:00
vystupy:
  - aktualita
perex: <p>Přemýšlíme, jaká systémová témata bychom měli v&nbsp;dalších letech
  řešit.&nbsp;Chceme, aby tato témata vycházela z reálných problémů, které lidé
  i organizace vnímají v&nbsp;praxi.&nbsp;A právě s tím nám můžete pomoci vy.
  Zajímá nás, jaké problémy v oblasti lidských práv nebo činnosti úřadů
  považujete za důležité. Odpovědi sbíráme do 15. prosince pomocí dotazníku.</p>
attachments:
  - title: Dotazník
    file: https://ec.europa.eu/eusurvey/runner/temata_ombudsman
  - title: Leták s QR kódem
    file: https://www.ochrance.cz/aktualne/vidite_problem_ktery_by_nemel_zustat_bez_povsimnuti_podelte_se_s_nami_o_temata_ktera_podle_vas_potrebuji_pozornost_ombudsmana_ci_detskeho_ombudsmana/hledame-temata-letak-qr.pdf
  - title: Webová stránka s podrobnostmi k dotazníku
    file: https://www.ochrance.cz/dokument/hledame_temata_ktera_potrebuji_nasi_pozornost/
---
<p>
<strong>Jaká témata sbíráme?</strong></p>
<p>Zajímají nás zejména ta témata, která se dotýkají velké skupiny lidí, zranitelných osob, nebo oblastí, kde se dlouhodobě nedaří dosáhnout změny. Zkušenosti a pohled z praxe jsou pro nás nesmírně cenné. Díky nim dokážeme lépe určit, kde může naše práce opravdu pomoci.&nbsp;Pokud si ombudsmani zvolí jiné téma než to vaše, alespoň se o existenci problému dozvíme a budeme ho moci v budoucnu zohlednit.</p>
<p>
<strong>Jak na to?</strong></p>
<p>Podělte se o důležitá témata prostřednictvím našeho 
<a href="https://ec.europa.eu/eusurvey/runner/temata_ombudsman">dotazníku</a>. &nbsp;Dotazník můžete vyplnit za jednotlivce nebo za organizaci. Můžete jej vyplnit anonymně, nebo přidat kontakt na sebe, pokud chcete s námi zůstat ve spojení a sledovat další postup. Odpovědi sbíráme do 
<strong>15. 12. 2025.&nbsp;</strong></p>
<p>
<strong>Co se bude dít s&nbsp;náměty?</strong></p>
<p>Vaše podněty shromáždíme a předáme ombudsmanovi a dětskému ombudsmanovi. Ti si poté zvolí strategické priority pro následující období. Při výběru budou zohledňovat například závažnost problému, přidanou hodnotu našeho zapojení nebo to, zda máme dostatek informací a kapacit, abychom se tématu mohli věnovat do hloubky. I na základě vašich návrhů budou ombudsmani rozhodovat o prioritách své činnosti.</p>
<p>
<strong>Jsme přístupní</strong></p>
<p>Otázky jsme přeložili také do českého znakového jazyka. Přijímáme odpovědi ve znakovém jazyce. Stačí poslat odkaz na nahrávku na e-mail&nbsp; 
<a href="mailto:participace@ochrance.cz">participace@ochrance.cz</a>.</p>
<p>
<strong>Těšíme se na vaše podněty</strong></p>
<p>Děkujeme, že se s námi podílíte na ochraně lidských práv v České republice.</p>
