---
title: "V prvním čtvrtletí přibylo problémů s důchody a dávkami"
vystupy:
  - tz
oldUrl: "/aktualne/tiskove-zpravy-2015/v-prvnim-ctvrtleti-pribylo-problemu-s-duchody-a-davkami"
date: 2015-04-15
perex: "<p>Za první tři měsíce roku se na veřejnou ochránkyni práv obrátilo 2 128 lidí s podnětem k šetření či žádostí o pomoc při řešení jejich složitých životních situací. Další dva tisíce lidí využily k dotazům na působnost ochránkyně či k žádostem o jednoduchou právní radu telefonní informační linku ochránkyně.</p>"
---

<!-- imported from the old website -->

<p>Nejvýrazněji přibylo stížností v oblasti sociálního zabezpečení. S problémy týkajícími se invalidních a starobních důchodů a sociálních dávek se na ochránkyni nově obrátilo 346 lidí, což je o 15 % víc, než tomu bylo v posledním čtvrtletí roku 2014. Právě jim se ochránkyně intenzivně věnovala. Vyřídila téměř 400 (nových či z dřívějšího období) žádostí o pomoc s důchody nebo dávkami, což je o 40 % víc než v minulém čtvrtletí!  V 52 případech z oblasti sociálního zabezpečení zjistila ochránkyně nesprávný postup, kdy úřad špatně stanovil datum vzniku invalidity, nezapočítal všechny doby důchodového pojištění pro výpočet důchodu apod. Ve všech těchto případech se podařilo dosáhnout nápravy a stěžovatelé se ve výsledku dočkali vyšších i zpětně doplacených důchodů. </p><p>Stabilně vysoký zůstal v prvním čtvrtletí i počet stížností z oblasti staveb a územního plánování. Tradičně nejvíc stížností se týkalo problémů ve stavebních řízeních nebo s užíváním staveb. Zástupce ochránkyně však například vyřídil i 31 stížností, které se týkaly nepovolených staveb a řízení o jejich odstraňování, případně dodatečného povolení.</p>
