---
title: Představitelé ombudsmanských institucí států Visegrádské čtyřky ve
  společném prohlášení zdůraznili, že jakékoli rozšíření jejich pravomocí
  vyžaduje odpovídající financování a personální zajištění
date: 2023-10-23T12:06:58.191Z
vystupy:
  - tz
perex: >
  <p>Společnou deklaraci inicioval polský ombudsman Marcin Wiącek jako letošní
  hostitel každoročního setkání ombudsmanů států V4. S&nbsp;postupným
  rozšiřováním mandátu mají zkušenosti ombudsmani ve všech čtyřech zemích.
  Například slovenský ombudsman aktuálně začíná dohlížet nad právy lidí
  omezených na osobní svobodě. V&nbsp;Česku zase připravovaná novela zákona o
  veřejném ochránci práv počítá se zřízením dětského ombudsmana a předpokládá,
  že by veřejný ochránce práv vykonával i mandát takzvané <a
  href="https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/">národní
  lidskoprávní instituce</a> (NHRI).</p>
attachments:
  - title: V4 Ombudsmen joint declaration 2023
    file: https://www.ochrance.cz/aktualne/predstavitele_ombudsmanskych_instituci_statu_visegradske_ctyrky_ve_spolecnem_prohlaseni_zduraznili_ze_jakekoli_rozsireni_jejich_pravomoci_vyzaduje_odpovidajici_financovani_a_personalni_zajisteni/v4_ombudsmen_joint_declaration_2023.pdf
  - title: Deklarace představitelů ombudsmanských institucí států V4 - 2023
    file: https://www.ochrance.cz/aktualne/predstavitele_ombudsmanskych_instituci_statu_visegradske_ctyrky_ve_spolecnem_prohlaseni_zduraznili_ze_jakekoli_rozsireni_jejich_pravomoci_vyzaduje_odpovidajici_financovani_a_personalni_zajisteni/spolecne_prohlaseni_ombudsmanu_v4_cze_final.pdf
---
<p><em>&bdquo;Orgány veřejné moci, které jsou primárně odpovědné za rozpočty ombudsmanských institucí, musí vzít v úvahu, že přidělení nových úkolů našim institucím bez odpovídajícího navýšení zdrojů výrazně omezuje naši schopnost poskytovat účinnou pomoc osobám v&nbsp;nouzi,&ldquo;</em> uvedli ve společném prohlášení ombudsmani z&nbsp;Polska, Maďarska a Slovenska a zástupce veřejného ochránce práv Vít Alexander Schorm.</p>

<p>Potvrdili také svůj závazek chránit lidská a občanská práva a svobody v souladu s ústavami a vnitrostátními právními předpisy stejně jako s mezinárodním právem. Za důležitou součást své práce považují zvyšování povědomí o lidských právech mezi veřejností. <em>&bdquo;S uspokojením sledujeme, že veřejnost uznává ombudsmany jako organizace s potřebnými odbornými znalostmi a autoritou, takže nás vnitrostátní zákonodárci považují za schopné převzít tyto nové úkoly. Současně jsme si plně vědomi povinností, které jsou s&nbsp;těmito dalšími úkoly spojeny,</em>&ldquo; sdělili představitelé ombudsmanských institucí v&nbsp;prohlášení.</p>

<p>Během konference ve Vratislavi se zaměřili především na oblasti rovného zacházení a předcházení mučení a také na vztahy ombudsmanských institucí s justicí. Zástupce ombudsmana Vít Alexander Schorm například popsal, jaké těžkosti přináší nedostatek soudních znalců. S&nbsp;podobnými problémy se podle polského ombudsmana potýká i tamní justice. Příští ombudsmanské setkání se uskuteční za rok na Slovensku.</p>
