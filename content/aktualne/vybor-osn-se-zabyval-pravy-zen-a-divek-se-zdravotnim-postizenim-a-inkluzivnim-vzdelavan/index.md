---
title: "Výbor OSN se zabýval právy žen a dívek se zdravotním postižením a inkluzivním vzděláváním"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2016/vybor-osn-se-zabyval-pravy-zen-a-divek-se-zdravotnim-postizenim-a-inkluzivnim-vzdelavan/"
date: 2016-11-16
perex: "<p>Výbor OSN pro práva osob se zdravotním postižením přijal 26. srpna 2016 jako součást Úmluvy o právech osob se zdravotním postižením (dále jen “Úmluva”) dvě obecné připomínky týkající se práv žen a dívek s postižením a inkluzivního vzdělávání osob s postižením.</p>"
---

<!-- imported from the old website -->

<p class="MsoNormal" style="text-align:justify"><span lang="EN-US">Výbory OSN vydávají tzv.
obecné připomínky (v angl. <i>general
comments</i>). Tyto připomínky jsou pro výbory OSN užitečnými nástroji při
podávání výkladů různých právních předpisů, které jsou v úmluvách OSN
obsaženy. Obecné připomínky jsou v zásadě zaměřeny na uplatňování lidských práv
držiteli práv, rovněž pomáhají smluvním státům při provádění úmluv – objasňují
působnost různých právních předpisů, což těmto státům pomáhá v jejich
lepším porozumění při zavádění těchto předpisů do praxe.</span><span style="font-size: 12.8px;"> </span></p>

<p class="MsoNormal" style="text-align:justify"><span lang="EN-US">Článek 6 Úmluvy se explicitně
týká žen a dívek s postižením, které ve společnosti tvoří obzvláště zranitelnou
skupinu obyvatel. V důsledku vícenásobné diskriminace jsou více ohroženy
chudobou a sociálním vyloučením, čelí
mnohem většímu riziku násilí, zanedbání, nevšímavosti či vykořisťování, a to
mnohem více než muži a chlapci s postižením či ženy bez zdravotního postižení.
Žen obecně se navíc zdravotní postižení neúměrně dotýká také proto, že jsou
primárními pečovatelkami o rodinné příslušníky se zdravotním postižením. To vše
je potřeba zohlednit při vytváření politik a nejrůznějších opatření. Nově je tak
článek 6 Úmluvy rozšířen o připomínku zdůrazňující problém vícenásobné
diskriminace v mnoha oblastech, obzvláště co se týče násilí, dále v přístupu ke
vzdělání, právu, sociální interakci, v oblasti ekonomických příležitostí,  politické reprezentace či zdravotní péče.&lt;o:p&gt;&lt;/o:p&gt;</span></p>

<p class="MsoNormal" style="text-align:justify"><span style="font-size: 12.8px;">Článek 24 Úmluvy je zaměřen na
oblast vzdělávání. Přijatá obecná připomínka k tomuto článku zakotvuje
právo na inkluzivní vzdělávání. Zdůrazňuje, že inkluzivní vzdělávání je lidským
právem každého, a to dětí i dospělých osob, a jeho principy jsou platné na
všech stupních vzdělávání. Reaguje tak na dlouhodobé vyčleňování osob s
postižením z většinové společnosti a jeho cílem je odstranit překážky, kterým
lidé s postižením ve společnosti čelí.</span></p>

<p class="MsoNormal" style="text-align:justify">Inkluze zahrnuje proces systémové
reformy, která znamená změny a úpravy v obsahu, přístupu, výukových
metodách a strategiích ve vzdělávání s cílem umožnit všem osobám se
zdravotním postižením rovné učení a zajistit takové prostředí, které bude
nejlépe odpovídat jejich požadavkům a přednostem.&lt;o:p&gt;&lt;/o:p&gt;</p>

<p class="MsoNormal" style="text-align:justify"><span style="font-size: 12.8px;">Celé znění přijatých
připomínek Úmluvy a další informace naleznete na <a title="Otevření do nového okna" href="http://www.ohchr.org/EN/HRBodies/CRPD/Pages/GC.aspx" target="_blank">odkazu Vysokého Komisaře pro lidská práva</a> .</span></p>
