---
title: "Ochránkyně zahájila sérii návštěv zařízení pro děti"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2019/ochrankyne-zahajila-serii-navstev-zarizeni-pro-deti/"
date: 2019-04-30
perex: "<p></p>"
---

<!-- imported from the old website -->

<p>Cílem návštěv je prevence špatného zacházení, které může mít v zařízeních pro děti podobu nerespektování práva na soukromí, práva na rodinný život (neoprávněné omezování kontaktu s rodinou), posilování závislosti na poskytované péči, nerespektování sociální autonomie a práva na spoluúčast při rozhodování o vlastním životě.</p> <p>Obvykle dvoudenní návštěvy zařízení probíhají neohlášeně, pracovníci pověření ochránkyní se vedle vlastní prohlídky zařízení seznamují s dokumentací dětí, vnitřními předpisy a pedagogickými materiály a vedou soukromé rozhovory se zaměstnanci i s dětmi. Návštěvy až dosud proběhly ve:</p><ul><li>2 dětských domovech (Znojmo, Humpolec)</li><li>2 dětských domovech se školou (Chrudim, Býchory)</li></ul> <p>Návštěvy dalších zařízení (typově přibudou výchovné ústavy) by měly probíhat až do konce roku 2019.</p><p> Zprávy z jednotlivých návštěv budou po ukončení komunikace s navštívenými zařízeními zveřejněny na <a href="/ochrana-osob-omezenych-na-svobode/zarizeni-pro-deti/">webových stránkách ochránce</a>.</p>
