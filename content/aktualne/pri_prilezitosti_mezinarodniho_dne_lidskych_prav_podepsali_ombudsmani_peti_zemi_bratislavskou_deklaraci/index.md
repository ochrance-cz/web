---
title: "Při příležitosti Mezinárodního dne lidských práv podepsali ombudsmani
  pěti zemí Bratislavskou deklaraci "
date: 2025-12-11T08:02:00
vystupy:
  - aktualita
perex: <p>Veřejní ochránci práv z pěti&nbsp;různých států, včetně Česka, se v
  rámci Mezinárodního dne lidských práv setkali v&nbsp;Bratislavě. Svými podpisy
  zde společně stvrdili závazek chránit principy spravedlnosti a lidskou
  důstojnost. Zároveň vyjádřili svou připravenost podporovat mezinárodní
  spolupráci a výměnu zkušeností.</p>
attachments:
  - title: Bratislavská deklarace
    file: https://www.ochrance.cz/aktualne/pri_prilezitosti_mezinarodniho_dne_lidskych_prav_podepsali_ombudsmani_peti_zemi_bratislavskou_deklaraci/bratislava_declaration.pdf
---
<p>Slovenský ombudsman Róbert Dobrovodský včera přivítal v&nbsp;Bratislavě své kolegy z Ázerbájdžánu, Srbska, Gruzie a Česka. Stalo se tak u příležitosti mezinárodního minisummitu ombudsmanů.</p>
<p>Vyvrcholením společného setkání byl podpis Bratislavské deklarace. Ta svým obsahem potvrzuje univerzální hodnotu lidských práv zakotvených v mezinárodních dokumentech a ústavách jednotlivých zemí.&nbsp;</p>
<p>Podepsaní veřejní ochránci práv se mimo jiné společně zavázali chránit lidskou důstojnost a základní práva každého člověka – &nbsp;bez ohledu na původ, sexuální orientaci, vyznání, národnost či sociální postavení. Rovněž potvrdili podporu mezinárodní spolupráce a výměny zkušeností mezi veřejnými ochránci práv a národními institucemi.&nbsp;</p>
<p>Zvláštní důraz klade dokument na význam veřejných ochránců práv jako tzv. 
<a href="https://www.ochrance.cz/pusobnost/dohled-nad-omezovanim-osobni-svobody/">národních preventivních mechanismů (NPM)</a>. Jejich hlavní úkol v&nbsp;této roli spočívá v ochraně osob před mučením a jiným nelidským či ponižujícím zacházením.</p>
<p>V závěru summitu obdržel veřejný ochránce práv Stanislav Křeček od Róberta Dobrovodského „
<i>Ombudsmanské ďakujem</i>“. Toto ocenění uděluje slovenský ochránce práv lidem, kteří svou činností přispěli k ochraně základních práv a svobod.&nbsp;</p>
<figure class="image">
<img src="https://www.ochrance.cz/aktualne/pri_prilezitosti_mezinarodniho_dne_lidskych_prav_podepsali_ombudsmani_peti_zemi_bratislavskou_deklaraci/mezinarodni_summit.png" alt="Fotky zachycují průběh summitu a předávání ocenění „Ombudsmanské ďakujem“."></figure>
