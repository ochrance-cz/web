---
title: "Média o špatném zacházení v neregistrovaných zařízeních sociálních služeb"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/media-o-spatnem-zachazeni-v-neregistrovanych-zarizenich-socialnich-sluzeb/"
date: 2015-02-05
perex: "<p></p><p>Veřejná ochránkyně práv vydala 29. ledna 2015 tiskovou zprávu, v níž upozornila na špatné zacházení se seniory ve 4 konkrétních zařízeních, která poskytují sociální služby bez náležité registrace (tisková zpráva je dostupná <a href=\"https://www.ochrance.cz/tiskove-zpravy/tiskove-zpravy-2015/ochrankyne-varuje-pred-dalsimi-ctyrmi-zarizenimi-pecujicimi-o-seniory/\">zde</a>). Takto média na vydanou tiskovou zprávu reagovala.</p>"
---

<!-- imported from the old website -->

<h4>Šabatová zjistila další případy špatného zacházení se seniory</h4><p>Zpravodajství ČTK téma shrnulo 29. ledna:</p><p>„Ombudsmanka Anna Šabatová při kontrolách zjistila špatné zacházení se seniory ve čtyřech neregistrovaných zařízeních. Jde například o omezování svobody, nedostatek jídla a chyby při podávání léků. Ve dvou případech jsou zjištění natolik závažná, že se veřejná ochránkyně práv obrátila na státní zastupitelství. Žalobci prověří, zda nedochází k trestné činnosti. Zároveň informovala krajské úřady, které mohou zahájit řízení kvůli neoprávněnému poskytování sociálních služeb. ČTK to dnes sdělila mluvčí ombudsmanky Iva Hrazdílková.</p><p>Na špatnou péči v některých neregistrovaných zařízeních upozorňovala Šabatová už loni. Tentokrát kontroly zjistily chyby v Penzionu pro seniory Atrium v Liberci, Domově na kopci v Červeném Újezdě na Teplicku, Penzionu Jiřinka v Brně a Penzionu Spokojené stáří v Luhačovicích. Zařízení v Červeném Újezdě je již prázdné, brněnský penzion provozovatelka uzavře.</p><p>Šabatová čtyřem zařízením sdělila, že buď musí dodržovat vyžadované standardy a registrovat se k poskytování pobytových sociálních služeb, anebo s touto formou podnikání skončit. Lidé by podle ní neměli do těchto zařízení své blízké posílat.<a name="_GoBack"></a></p><p>Krajský úřad v Liberci zahájil správní řízení s provozovatelem Penzionu pro seniory Atrium loni v říjnu, do šetření se zapojila hygiena i stavební odbor v Liberci. &quot;Dále byl podán podnět hasičskému záchrannému sboru, živnostenskému úřadu a úřadu práce k prošetření věci na základě jejich kompetencí,&quot; uvedl mluvčí kraje Jiří Langer. Správní řízení podle něj zatím není uzavřené. Vyjádření provozovatele zařízení ČTK zjišťuje.</p><p>Provozovatelka brněnského Penzionu Jiřinka Eva Žaludová dnes ČTK řekla, že se z vlastní vůle rozhodla zařízení k 31. březnu uzavřít, komunikaci s úřady považuje za boj s větrnými mlýny. Řádná registrace jejího zařízení prý není možná kvůli charakteru stavby v ulici Terezy Novákové i kvůli neurčitým požadavkům úředníků. Zařízení má deset lůžek, Žaludová si stojí za tím, že poskytovala kvalitní služby. Vzděláním je zdravotní sestra, i ostatní personál měl podle ní zkušenosti nebo rekvalifikační kurzy. &quot;Pomohla jsem mnoha rodinám,&quot; řekla Žaludová. Míst ve státních zařízeních je podle ní málo, rodiny musejí dlouho čekat.</p><p>Penziony podle Šabatové formálně fungovaly jako ubytovací zařízení, přitom však poskytovaly péči jako sociální služba typu domova pro seniory. Provozovatelé tak unikali kontrolám, které jsou obvyklé v registrovaných zařízeních sociálních služeb.</p><p>Šabatová konkrétně v různé míře zjistila omezování osobní svobody, zásahy do soukromí a rizikové či netransparentní používání léků, včetně tlumicích. Problémy byly také se stravou, hrozila podvýživa a dehydratace. Personál prý často nerespektoval lidskou důstojnost, někdy ani hygienické standardy. Platby za pobyt v zařízení přesahovaly v některých případech průměrný starobní důchod.</p><p>Ve dvou zařízeních se podle Šabatové nacházeli i senioři hovořící pouze německy, jimž personál nerozuměl a nebyl schopný se s nimi domluvit.</p><p>Areál v Červeném Újezdu na Teplicku je od loňského prosince prázdný. Ústecký kraj spolu s novým provozovatelem areálu bývalého uprchlického tábora odstěhoval všech 39 klientů. Asi polovina klientů, kteří trpěli duševní nemocí, skončila v psychiatrických léčebnách. Ostatní se buď vrátili k rodině, nebo žijí na ubytovně s podporou pečovatelské služby.</p><p>Stát chce v boji proti neregistrovaným ústavům sociální péče pro seniory přitvrdit, informovalo už loni ministerstvo práce a sociálních věcí. V Česku je podobných zařízení zřejmě kolem 80, přesný počet ale nikdo nezná. Loni dostaly tři firmy, které podobné služby poskytují, od krajských úřadů pokuty v celkové výši necelého půl milionu korun.“</p><h4>V nelegálních domech pro seniory byli i důchodci z Německa</h4><p>Deník Právo publikoval 30. ledna text Patra Kozelky:</p><p>„Další čtyři případy otřesného zacházení se seniory v neregistrovaných zařízeních zveřejnila ve čtvrtek ombudsmanka Anna Šabatová.</p><p>Závažná pochybení zjistili její pracovníci v zařízeních, která jejich majitelé provozovali bez patřičných povolení. Ve dvou domovech našli kontroloři i německé důchodce, kterým personál nerozuměl, a nebyl tak schopný se o ně ani pořádně postarat.</p><p>Na špatnou péči v některých neregistrovaných zařízeních upozorňovala Šabatová už loni.</p><p>Tentokrát kontroly zjistily chyby v Penziónu pro seniory Atrium v Liberci, Domově na kopci v Červeném Újezdě na Teplicku, Penziónu Jiřinka v Brně a v Penziónu Spokojené stáří v Luhačovicích. Ombudsmanka už se obrátila na státní zastupitelství s tím, aby žalobci prověřili, zda nedošlo také ke spáchání trestného činu.</p><p>„Byla zde podávána nevyhovující strava, a to i klientům s dietou, obecně hrozila podvýživa a dehydratace. Nebyla respektována lidská důstojnost a někdy ani hygienické standardy. V jednom zařízení byla účelově podporována a prohlubována inkontinence klientů. Personálu bylo v zařízeních málo a neměl odborné předpoklady,“ konstatovala Šabatová.</p><p>Personál seniory omezoval ve volnosti pohybu, nedával jim dostatek jídla nebo jim podával živelně léky. Za to majitelé zařízení inkasovali od svých klientů jejich důchody. „Ve všech případech odevzdávají klienti zařízení část nebo celý příspěvek na péči, ačkoli ho podle zákona neregistrovanému zařízení dávat nemohou,“ upozornila ombudsmanka.</p><p>Provoz všech zařízení byl navenek veden pod hlavičkou ubytovacích služeb, přitom ale jejich majitelé ve skutečnosti poskytovali služby typu domov pro seniory, což je porušením zákona o sociálních službách. Podle toho totiž takové zařízení musí mít licenci a splňovat dané standardy. Provozovny tak unikaly jakékoli kontrole.</p><p>Šabatová také upozornila, aby si lidé dávali dobrý pozor, do jakých zařízení své blízké umisťují. Po kontrole je zařízení v Červeném Újezdě již prázdné, brněnský penzión provozovatelka uzavře.“<a name="11"></a></p><h4>Ombudsmanka odhalila starobince hrůzy, senioři v nich trpěli hlady</h4><p>Na serveru iDNES.cz byl 29. ledna zveřejněn článek Čeňka Třečka:</p><p>„Ombudsmanka Anna Šabatová zjistila špatné zacházení se seniory ve čtyřech neregistrovaných zařízeních. Jde například o omezování svobody, nedostatek jídla a chyby při podávání léků. Ve dvou případech jsou zjištění natolik závažná, že se obrátila na státní zastupitelství.</p><p>Na špatnou péči v některých neregistrovaných zařízeních upozorňovala Šabatová už loni. Tentokrát kontroly zjistily chyby v Penzionu pro seniory Atrium v Liberci, Domově na kopci v Červeném Újezdě na Teplicku, Penzionu Jiřinka v Brně a Penzionu Spokojené stáří v Luhačovicích. Zařízení v Červeném Újezdě je již prázdné, brněnský penzion provozovatelka uzavře.</p><p>Šabatová čtyřem zařízením sdělila, že buď musí dodržovat vyžadované standardy a registrovat se k poskytování pobytových sociálních služeb, anebo s touto formou podnikání skončit. Lidé by podle ní neměli do těchto zařízení své blízké posílat.</p><p>Provozovatelka Penzionu Jiřinka Eva Žaludová řekla, že se z vlastní vůle rozhodla zařízení k 31. březnu uzavřít, komunikaci s úřady považuje za boj s větrnými mlýny. Řádná registrace jejího zařízení prý není možná kvůli charakteru stavby v ulici Terezy Novákové i kvůli neurčitým požadavkům úředníků. Zařízení má deset lůžek.</p><p>Žaludová si stojí za tím, že poskytovala kvalitní služby. Vzděláním je zdravotní sestra, i ostatní personál měl podle ní zkušenosti nebo rekvalifikační kurzy. „Pomohla jsem mnoha rodinám,“ řekla Žaludová. Míst ve státních zařízeních je podle ní málo, rodiny musejí dlouho čekat.</p><p>Penziony podle Šabatové formálně fungovaly jako ubytovací zařízení, přitom však poskytovaly péči jako sociální služba typu domova pro seniory. Provozovatelé tak unikali kontrolám, které jsou obvyklé v registrovaných zařízeních sociálních služeb.</p><p>Šabatová konkrétně v různé míře zjistila omezování osobní svobody, zásahy do soukromí a rizikové či netransparentní používání léků, včetně tlumicích. Problémy byly také se stravou, hrozila podvýživa a dehydratace. Personál prý často nerespektoval lidskou důstojnost, někdy ani hygienické standardy. Platby za pobyt v zařízení přesahovaly v některých případech průměrný starobní důchod.</p><p>Ve dvou zařízeních se podle zjištění Šabatové nacházeli i senioři hovořící pouze německy, jimž personál nerozuměl a nebyl schopný se s nimi domluvit.</p><p>Areál v Červeném Újezdu na Teplicku je od loňského prosince prázdný. Ústecký kraj společně s novým provozovatelem areálu bývalého uprchlického tábora odstěhoval všech 39 klientů. Asi polovina klientů, kteří trpěli duševní nemocí, skončila v psychiatrických léčebnách. Ostatní se vrátili ke svým blízkým, nebo žijí na ubytovně s podporou pečovatelské služby.</p><p>Stát chce v boji proti neregistrovaným ústavům sociální péče pro seniory přitvrdit, informovalo už loni ministerstvo práce a sociálních věcí. V Česku je podobných zařízení zřejmě kolem 80, přesný počet ale nikdo nezná. Loni dostaly tři firmy, které podobné služby poskytují, od krajských úřadů pokuty v celkové výši necelého půl milionu korun.“</p><h4>Ombudsmanka odhalila další případy pochybení v péči o seniory</h4><p>O tématu informovala 29. ledna v Událostech i ČT 1 a ochránkyně byla také hostem pořadu Interview vysílaného na ČT 24. Na serveru ct24.cz byla vyvěšena zpráva:</p><p>„Úřad ombudsmana pokračuje v prověřování neregistrovaných zařízení nabízejících péči o seniory. Dnes veřejná ochránkyně práv Anna Šabatová upozornila na další čtyři případy, kdy kontroloři odhalili zásadní nedostatky. Ve dvou ze čtyř z těchto zařízení byla situace natolik alarmující, že se Šabatová obrátila na státní zastupitelství s podnětem k prověření, zda byl spáchán trestný čin. Ombudsmanka zároveň informovala krajské úřady, které mohou zahájit řízení kvůli neoprávněnému poskytování sociálních služeb.</p><p>Kontroly zjistily chyby v Penzionu pro seniory Atrium v Liberci, Domově na kopci v Červeném Újezdě na Teplicku, Penzionu Jiřinka v Brně a Penzionu Spokojené stáří v Luhačovicích. Zařízení v Červeném Újezdě je již prázdné, brněnský penzion provozovatelka uzavře.</p><p>Odhalená pochybení jsou prý velmi závažná. &quot;Podle ochránkyně lidských práv Anny Šabatové docházelo v těchto zařízeních k neoprávněnému omezování osobní svobody,&quot; říká Pavla Mrkvičková, redaktorka ČT. Rizikově se mělo nakládat i s léky, a to včetně sedativ, která měla klienty utlumovat. Seniorům byla údajně podávána nevyhovující strava, a to i klientům s dietou. Některým hrozila dehydratace a podvýživa.</p><p>Platby za pobyt v zařízeních přitom v některých případech přesahovaly průměrný starobní důchod. Ve všech případech navíc klienti odevzdávali i celý příspěvek na péči, ačkoliv ho podle zákona neregistrovaným zařízením odevzdávat nemohou. Kontrolorům dále vadilo, že personál neměl odborné předpoklady – jak profesní, tak jazykové. &quot;Ve dvou z těchto zařízení se nacházeli senioři, kteří mluvili jen německy, a personál jim nerozuměl a neměl tedy možnost se s nimi jakkoliv domluvit,&quot; dodává Mrkvičková.</p><p>Ve večerním Interview ČT24 Šabatová uvedla, že klienti podobných zařízení, která nebudou mít registraci, mohou dokonce přijít o příspěvek na péči. &quot;Může se stát, že úřad práce jim nevyplatí další příspěvek na péči, protože zjistí, že to nevyplácí tomu člověku, ale že on to celé odevzdává tomu zařízení. To odporuje zákonu. Protože pokud je to legální zařízení, tak ten příspěvek nejde přes klienta, ale rovnou tomu zařízení. Ano, klient by o to mohl přijít,&quot; řekla ombudsmanka.</p><p>Provozovatelka brněnského Penzionu Jiřinka Eva Žaludová dnes ČTK řekla, že se z vlastní vůle rozhodla zařízení k 31. březnu uzavřít, avšak stojí si za tím, že poskytovala kvalitní služby. &quot;Pomohla jsem mnoha rodinám,&quot; tvrdí Žaludová. Míst ve státních zařízeních je podle ní málo, rodiny musejí dlouho čekat.</p><p>Není to poprvé, co úřad Veřejného ochránce práv odhalil podobná pochybení. &quot;Co se týče příkladů z minulosti, pod palbou kritiky byl třeba domov pro seniory v Líchovech na Příbramsku nebo v Jevišovce na Břeclavsku,&quot; uvádí Mrkvičková. Klienti v těchto domovech byli podvyživení a měli proleženiny, v zařízeních byla nedostačující lékařská péče. V důsledku kritiky se poměry v některých zařízeních zlepšily.</p><h4>V penzionu Atrium v Liberci jsou podle ombudsmanky nevyhovující podmínky</h4><p>V centru Liberce, v penzionu pro seniory Atrium, kde dříve býval hotel, žije 50 klientů. Za nájemné a energie platí 10 000 korun měsíčně. Podle ombudsmanky tu jsou přitom podmínky nevyhovující: &quot;Určitě to bylo jisté omezování osobní svobody, určitě to byly nedostatečné hygienické podmínky, páchla tam například moč, docela výrazně,&quot; uvedla Anna Šabatová, Veřejná ochránkyně práv.</p><p>Majitelka penzionu pro seniory ale výtky odmítá. Při dnešním natáčení si nestěžovali ani senioři. Do vestibulu se musejí dostávat po schodech, což je další výtka ombudsmanky. Objekt totiž není bezbariérový. V penzionu žije i paní Dana – že by ji personál na noc zamykal, prý nezažila: &quot;Ne, to já nemůžu říct, a už jsem tady od začátku. Říkají třeba, že se to zhoršilo, ale mně se to nezdá,&quot; uvedla klientka penzionu Atrium paní Dana.</p><p>Podle ombudsmanky ale klienti často trpí demencí a nedokáží tak poznat, které chování je už nepřípustné. Rizikové je podle ní hlavně nakládání s léky. Údajně je podává nekvalifikovaný personál a často bez vědomí lékaře. I to ale ředitelka libereckého penzionu odmítá: &quot;Léky připravuje zdravotní sestra, která pracuje pod panem doktorem, který k nám dochází, a má naše klienty jako své pacienty, coby jejich praktický lékař. Nikdo svévolně žádné léky nepodává,&quot; uvedla Karla Kohoutová, ředitelka penzionu Atrium.</p><p>Na popud ochránkyně lidských práv už se zařízením zahájil správní řízení krajský úřad. Penzion tak čekají další kontroly. Jiří Langer, mluvčí Libereckého kraje konstatoval, že správní řízení dále probíhá a výsledek bude za několik týdnů.</p><p>Ombudsmanka se zároveň obrátila na krajské státní zastupitelství. Má prověřit, jestli zdejší poměry nejsou už za hranicí zákona.“</p>
