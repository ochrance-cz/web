---
title: "Návštěva delegace z Lotyšska"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/navsteva-delegace-z-lotysska/"
date: 2015-01-30
perex: "<p></p>"
---

<!-- imported from the old website -->

<p>Ve dnech 12. a 13. ledna 2015 zavítala do České republiky delegace z Lotyšska složená ze zástupkyně Kanceláře lotyšského ombudsmana, zástupkyně nevládní neziskové organizace zabývající se právy cizinců a zástupce lotyšské pohraniční policie. Cíle dvoudenní návštěvy bylo poznat českou praxi zajišťování a vyhošťování cizinců a nezávislého dohledu nad nuceným navracením cizinců. Zaměstnanci Kanceláře veřejného ochránce práv návštěvu po organizační a odborné stránce zajišťovali.</p><p>Delegace z Lotyška se první den návštěvy setkala s plk. Mgr. Milanem Majerem, ředitelem Policie České republiky &ndash; Služby cizinecké policie, a pověřenými pracovníky ředitelství služby cizinecké policie, kteří představili úkoly cizinecké policie. Delegace zavítala rovněž do Zařízení pro zajištění cizinců Bělá-Jezová, kde prohlídce zařízení předcházela prezentace činnosti provozovatele zařízení &ndash; Správy uprchlických zařízení Ministerstva vnitra</p><p>Druhý den návštěvy přivítala veřejná ochránkyně práv Mgr. Anna Šabatová, Ph.D, tříčlennou delegaci v sídle své kanceláře v Brně. Následně zaměstnanci Kanceláře veřejného ochránce práv představili činnost ochránkyně na poli monitoringu nuceného navracení cizinců. T<a name="_GoBack"></a>edy výkon působnosti veřejného ochránce práv, na základě které provádí ochránkyně sledování zajištění cizinců a výkonu správního vyhoštění, předání zajištěných cizinců nebo jejich průvozu přes Českou republiku a sledování trestu vyhoštění cizinců, kteří byli vzati do vyhošťovací vazby nebo kteří vykonávají trest odnětí svobody. Více o této působnosti viz <a href="https://www.ochrance.cz/sledovani-vyhosteni-cizincu/">http://www.ochrance.cz/sledovani-vyhosteni-cizincu/</a>. </p>
