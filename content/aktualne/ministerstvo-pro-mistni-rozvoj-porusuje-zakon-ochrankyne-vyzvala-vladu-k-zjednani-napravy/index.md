---
title: "Ministerstvo pro místní rozvoj porušuje zákon. Ochránkyně vyzvala vládu k zjednání nápravy"
vystupy:
  - tz
oldUrl: "/aktualne/tiskove-zpravy-2016/ministerstvo-pro-mistni-rozvoj-porusuje-zakon-ochrankyne-vyzvala-vladu-k-zjednani-napravy"
date: 2016-09-01
perex: "<p>Ministerstvo pro místní rozvoj odmítá jako jediné poskytovat odškodnění za nepřiměřenou délku řízení. Nejčastěji se jedná o řízení před stavebními úřady. Veřejná ochránkyně práv se snažila přesvědčit ministryni a její náměstky, aby od této nezákonné praxe upustili. Bohužel marně. Nyní se proto obrací na vládu, aby ministerstvu uložila zjednání nápravy. </p>"
---

<!-- imported from the old website -->

<p>Veřejná ochránkyně práv dlouhodobě monitoruje postup ústředních institucí státní správy při vyřizování žádostí o odškodnění. V této činnosti navazuje na své předchůdce. Již v roce 2012 konstatoval tehdejší ochránce, že Ministerstvo pro místní rozvoj odmítá nároky na poskytnutí odškodnění (zadostiučinění) za nemajetkovou újmu, způsobenou především nepřiměřenou délkou řízení. Ve většině případů se jedná o nepřiměřenou délku řízení před stavebními úřady.</p> <p>Ministryně pro místní rozvoj ochránkyni ve svých písemných vyjádřeních ujišťovala, že ministerstvo poskytování odškodnění neodmítá. Naše analýza však prokázala pravý opak: </p> <p></p><ul><li><span style="line-height: 17.92px; font-size: 12.8px;">v období od 1. ledna 2010 do 1. června 2015 obdrželo ministerstvo 250 žádostí o odškodnění;</span></li><li><span style="line-height: 17.92px; font-size: 12.8px;">ani v jednom případě ministerstvo neshledalo nárok jako důvodný;</span></li><li><span style="line-height: 17.92px; font-size: 12.8px;">v 75 případech proto žadatelé uplatnili svůj nárok u soudu;</span></li><li><span style="line-height: 17.92px; font-size: 12.8px;">v 10 případech soud žadatelům zadostiučinění za nemajetkovou újmu již přiznal;</span></li><li><span style="line-height: 17.92px; font-size: 12.8px;">o řadě dalších žalob nebylo doposud rozhodnuto, nicméně lze předpokládat, že o mnohých rozhodne soud stejným způsobem.</span></li></ul><p></p> <h5><span style="line-height: 17.92px; font-size: 12.8px;">Hlavní nedostatky Ministerstva pro místní rozvoj</span></h5> <p>Ministerstvo pro místní rozvoj je jediným ústředním orgánem, který odmítá poskytovat odškodnění (zadostiučinění) za nemajetkovou újmu, způsobenou především nepřiměřenou délkou řízení. Postupuje v rozporu se zákonem č. 82/1998 Sb., s <a href="/aktualne/tiskove-zpravy-2010/desatero-dobre-praxe-pro-posouzeni-zadosti-o-odskodneni/">Desaterem dobré praxe,</a> i s dosavadní ustálenou judikaturou Nejvyššího soudu a Evropského soudu pro lidská práva.</p> <p>Ministerstvo nepoučuje žadatele o jejich právu domáhat se odškodnění u příslušného soudu. Ministerstvo také nevyzývá žadatele k doplnění v případech, kdy v žádosti chybí některý z důležitých podkladů, bez něhož není možné žádost objektivně posoudit.</p> <p>Veřejná ochránkyně práv proto navrhla vládě uložit ministryni Karle Šlechtové, aby Ministerstvo pro místní rozvoj svou praxi změnilo a zmíněné nedostatky napravilo. </p>
