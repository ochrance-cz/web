---
title: "Informační leták k 10 letům NPM"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/informacni-letak-k-10-letum-npm/"
date: 2016-02-04
perex: "<p>Do 1. ledna 2006 neexistoval v České republice orgán, který by systematicky sledoval, zda jsou dodržována práva osob omezených na svobodě, zda tito lidé nejsou vystaveni špatnému zacházení nebo jím ohroženi. Případné kontroly či dozor se soustředily zejména na dodržování právních předpisů, nikoli na hledisko respektování lidské důstojnosti.</p>"
---

<!-- imported from the old website -->

<p>Od 1. ledna 2006 Česká republika takový orgán má. Je jím veřejný ochránce práv, coby tzv. národní preventivní mechanismus, zřízený podle Opčního protokolu k úmluvě OSN proti mučení a špatnému zacházení.</p> <p>Za uplynulých deset let provedl veřejný ochránce práv 365 návštěv zařízení v celé České republice a zlepšil podmínky tisíců seniorů, dětí, lidí trpících duševní chorobou, lidí se zdravotním postižením, vězňů, cizinců i osob zadržených policií.</p> <p>K příležitosti desetiletého výročí vydává veřejný ochránce práv informační <a title="Otevření do nového okna" href="https://www.ochrance.cz/fileadmin/user_upload/ochrana_osob/2016/10let-NPM_letak.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> leták</a> (235.8 kB, Adobe Acrobat dokument), v němž veřejnost seznamuje s připravovanými aktivitami pro rok 2016, informuje o počtech provedených návštěv a poukazuje na příklady špatného zacházení. Informuje rovněž dosažených úspěších, a také výzvách, které stojí nejen před veřejným ochráncem práv ale před celou českou společností.</p><p> Informační leták není určen pouze osobám omezeným na svobodě, ale každému, kdo chce sám aktivně přispět k prevenci špatného zacházení se zranitelnými osobami v České republice nebo se jen dozvědět více o činnosti veřejného ochránce práv, coby národního preventivního mechanismu.</p>
