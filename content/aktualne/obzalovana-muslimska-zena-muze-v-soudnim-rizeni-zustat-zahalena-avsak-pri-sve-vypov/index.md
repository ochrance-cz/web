---
title: "Obžalovaná muslimská žena může v soudním řízení zůstat zahalena, avšak při své výpovědi musí odložit šátek"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/obzalovana-muslimska-zena-muze-v-soudnim-rizeni-zustat-zahalena-avsak-pri-sve-vypov/"
date: 2013-11-27
perex: "<p>Britský soudce stanovil precedent pro trestní soudy, jak jednat s obžalovanými, popřípadě svědky, kteří nosí tradiční nikáb. </p>"
---

<!-- imported from the old website -->

<p class="align-blok">Dne 16. září 2013 vydal soudce trestního soudu ve Velké Británie procesní rozhodnutí v trestním řízení ve věci zastrašování svědka obžalovanou, muslimskou ženou. Obžalovaná dvaadvacetiletá žena z Londýna nosila přes obličeji nikáb, což je druh šátku, při jehož nošení lze vidět pouze oči. Obžalovaná poukazovala, že si z důvodu jejího náboženského vyznání nepřeje šátek z obličeje sundat a ukazovat tak obličej veřejnosti.   </p><p class="align-blok">Dle soudce neexistuje žádné jasné ustanovení k vyřešení tohoto problému, není ani žádná všeobecná shoda v rámci islámu, zda je povinností ženy nikáb nosit, volba je spíše na každé z jednotlivých žen. Nicméně dle soudce je nutno tuto volbu respektovat jako projev náboženského vyznání nebo víry. Na druhé straně je tu veřejným zájem, aby trestní řízení bylo vedeno v souladu se zásadami právního státu, veřejnosti soudnictví a kontradiktornosti. Otázkou pro soudce tedy bylo, jestli dát přednost tomuto veřejnému zájmu nebo právu obžalované na respektování náboženského vyznání. </p><p class="align-blok">Soudce ženě povolil, že v nikábu může jít na předběžné slyšení, následně ale už obžalované nepovolil v nikábu podat výpověď, s odůvodněním, že právo vypovídat předpokládá odpovídající povinnost podrobit výpověď kontrole porotou, kdy je podle soudce pro posouzení výpovědi obžalované stěžejní, aby porota obžalované viděla do obličeje. V čase, kdy žena nebude mít šátek, ale může být chráněna před zrakem veřejnosti zástěnou a nikdo nesmí její obličej jakýmkoli způsobem zaznamenávat. </p><p class="align-blok">Obžalovaná tedy musí odložit svůj šátek v případě výpovědi, v ostatních fázích řízení může zůstat zahalena. </p><p>Více informací (v angličtině) naleznete <a title="Otevření do nového okna" href="http://www.theguardian.com/world/2013/sep/16/muslim-woman-niqab-judge-ruling" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a <a title="Otevření do nového okna" href="/uploads-import/DISKRIMINACE/aktuality/UK-63-niqab_in_court_flash_report.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (54.9 kB, Adobe Acrobat dokument).</p>
