---
title: Stavba Šantovka Tower přišla o územní rozhodnutí. Olomoucký krajský soud
  vyhověl žalobě ombudsmana
date: 2025-02-20T14:54:00
vystupy:
  - tz
perex: >-
  <p>Až do roku 2020 sahá případ týkající se výškové stavby Šantovka Tower
  v&nbsp;ochranném pásmu Městské památkové rezervace v Olomouci. Tehdy
  ombudsmanka Anna Šabatová podala žalobu ve&nbsp;veřejném zájmu
  k&nbsp;olomouckému krajskému soudu. Hlavním důvodem bylo narušení historického
  panoramatu města a&nbsp;podezření na&nbsp;systémovou podjatost rozhodujících
  úředníků. Nejvyšší správní soud dal v&nbsp;lednu tohoto roku ombudsmanovi za
  pravdu a podezření na podjatost potvrdil. Nyní došlo k&nbsp;dalšímu posunu.
  Krajský soud, který je vázán právním názorem Nejvyššího správního soudu,
  rozsudkem ze 17. února zrušil územní rozhodnutí olomouckého magistrátu.

  <strong>&nbsp;</strong></p>
attachments:
  - file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_olomoucky_magistrat_nebyl_nestranny/
    title: Tisková zpráva k rozsudku NSS ze dne 29.1.2025, která shrnuje i předchozí
      vývoj v případu.
---
<p>Krajský soud olomouckému magistrátu současně uložil, aby spis předložil krajskému úřadu, který určí k&nbsp;projednání věci jiný stavební úřad v&nbsp;Olomouckém kraji.</p>
<p>
<i>„Rozhodnutí krajského soudu bylo jediné možné, musí totiž respektovat stanovisko Nejvyššího správního soudu. A ten zastává jednoznačný názor</i>, 
<i>že olomoucký magistrát byl podjatý. Proto i všechna podkladová závazná stanoviska, včetně stanoviska památkářů, jsou nezákonná a v&nbsp;dalším řízení tudíž nepoužitelná,“</i> dodává k&nbsp;aktuálnímu vývoji ombudsman Stanislav Křeček.&nbsp;</p>
<p>Po Nejvyšším správním soudu se tedy k&nbsp;názoru ombudsmana na stavbu Šantovka Tower nakonec přiklonil i Krajský soud. Historické panorama Olomouce by tak zatím mělo zůstat i díky ombudsmanově úsilí zachováno.</p>
<p>Další vývoj v&nbsp;případu bude záviset na tom, zda bude podána kasační stížnost.</p>
