---
title: "Zpráva CPT z návštěv Řecka a Makedonie"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/zprava-cpt-z-navstev-recka-a-makedonie/"
date: 2012-03-20
perex: "<p></p><p>Evropský výbor pro zabránění mučení a nelidskému či ponižujícímu zacházení nebo trestání (CPT) vydal v lednu 2012 zprávy z návštěv Řecka, Moldávie a Makedonie. Závažná pochybení byla zjištěna zejména v Makedonii. </p>"
---

<!-- imported from the old website -->

<p>Podle CPT si zde významný počet osob stěžoval na špatné zacházení ze strany policie. Národním úřadům CPT doporučil pokračovat v boji proti takovému jednání, včetně efektivního vyšetřování každé stížnosti. Makedonie v reakci na to poskytla CPT informace o vyšetřování případů, na které CPT upozornil. </p><p>Zpráva rovněž kritizovala vězeňský systém, který podle CPT potřebuje projít zásadní změnou. Trpí neprofesionálním přístupem managementu, nedostatkem personálu a absencí jasných pravidel. V největší věznici v zemi delegace CPT obdržela řadu věrohodných tvrzení, podle kterých zůstává velkým problémem špatné zacházení s vězni ze strany personálu a násilí mezi vězni navzájem. CPT se dále negativně vyjádřil k zacházení s nezletilými ve vazbě, kde doporučil zajistit jim vzdělávání a volnočasové aktivity a znemožnit umístění nezletilých na samotku. </p><p>Delegace CPT rovněž navštívila tři makedonské psychiatrické léčebny, kde obdržela řadu obdobných stížností na špatné zacházení s pacienty. Bylo doporučeno zavést opatření proti těmto jevům, včetně politiky nulové tolerance, navýšení počtu profesionálnějšího personálu a zavedení nezávislého systému pro vyřizování stížností a inspekci. Rovněž CPT doporučil zlepšit ubytovací podmínky.</p>
