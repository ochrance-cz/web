---
title: "NEMŮŽEME MLČET"
oldUrl: "src/www.ochrance.cz/aktualne/tiskove-zpravy-2017/nemuzeme-mlcet"
date: 2017-07-21
perex: "<p>Společné prohlášení předsedů Ústavního soudu, Nejvyššího soudu, Nejvyššího správního soudu, nejvyššího státního zástupce a veřejné ochránkyně práv.</p>"
---

<!-- imported from the old website -->

<h1>NEMŮŽEME MLČET</h1><p>Polská republika /<i>Rzeczpospolita Polska</i>/ a její národ jsou pro nás trvalou a neoddělitelnou součástí společenství národů střední a východní Evropy sdílejícího po staletí společný osud. Hrdinství polského národa za 2. světové války, jeho odpor proti diktátu bývalého Sovětského svazu i domácím totalitním praktikám, stejně jako jeho úspěšné obnovení státní svrchovanosti a nastolení demokratického systému a právního státu po roce 1989 bylo pro nás významnou a trvalou inspirací. V posledním roce jsme však u našeho blízkého souseda svědky vývoje, který ohrožuje samotnou podstatu principů, na kterých stojí demokratický právní stát. Po ochromení Ústavního tribunálu a podřízení veřejnoprávních médií momentální státně stranické politice v minulém roce dochází v těchto dnech k bezprecedentnímu útoku na nezávislost polského soudnictví. Přijaté zákony o Národní radě soudnictví, o obecných soudech i projednávaný zákon o Nejvyšším soudu, které umožňují výkonné i zákonodárné moci zcela zbavit soudní moc její nezávislosti, nepohodlné soudce zbavit mandátu a podřídit soudní moc politickému řízení, představují útok na samotné základy fungování demokratického právního státu. I při vědomí suverenity polského státu a respektu k ní, nemůžeme mlčet ke krokům, které ohrožují její samotný zdroj, kterým jsou nedotknutelné hodnoty evropské civilizace, humanismu a základních práv a svobod.</p><h5>Pavel Rychetský</h5><p>předseda Ústavního soudu</p><h5>Pavel Šámal</h5><p>předseda Nejvyššího soudu</p><h5>Josef Baxa</h5><p>předseda Nejvyššího správního soudu</p><h5>Pavel Zeman</h5><p>nejvyšší státní zástupce</p><h5>Anna Šabatová</h5><p> veřejná ochránkyně práv</p>
