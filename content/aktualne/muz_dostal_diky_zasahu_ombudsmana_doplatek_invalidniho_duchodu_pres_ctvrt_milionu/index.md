---
title: Muž dostal díky zásahu ombudsmana doplatek invalidního důchodu přes čtvrt
  milionu
date: 2025-07-24T11:37:00
vystupy:
  - tz
perex: <p>Na ombudsmana se obrátil muž, který od České správy sociálního
  zabezpečení (ČSSZ) pobíral invalidní důchod prvního stupně. Stěžovatel se však
  domníval, že je invalidní ve druhém stupni a od dřívějšího data. Ombudsman
  upozornil ČSSZ, že její posudky o invaliditě neobsahují dostatečné odůvodnění.
  Oceňuje, že ČSSZ již během jeho šetření vydala z&nbsp;vlastní iniciativy nový
  posudek, kterým napravila zjištěná pochybení. V&nbsp;něm konstatovala, že muž
  byl skutečně invalidní ve druhém stupni a k&nbsp;dřívějšímu datu. ČSSZ muži
  zvýšila invalidní důchod a zpětně doplatila 268 124 Kč.&nbsp;</p>
attachments:
  - file: https://www.ochrance.cz/letaky/chci-zmenit-duchod/chci-zmenit-duchod.pdf
    title: Chci změnit (zvýšit) důchod
  - file: https://www.ochrance.cz/letaky/potrebuji-invalidni-duchod/potrebuji-invalidni-duchod.pdf
    title: Potřebuji invalidní důchod
---
<p>Pro získání invalidního důchodu je důležitý posudek od lékaře. Ten ho musí přesvědčivě odůvodnit a určit okamžik vzniku invalidity, který je pak klíčový pro nárok na důchod. Od toho se odvíjí také jeho výše. Podle posudku se následně určuje období, ve kterém se zjišťuje potřebná doba pojištění pro nárok na invalidní důchod. Datum musí být proto řádně odůvodněno a stanoveno co nejpřesněji k&nbsp;okamžiku, kdy se pracovní neschopnost člověka snížila až na stupeň odpovídající invaliditě. Tak tomu v&nbsp;případě stěžovatele nebylo. 
<i>„ČSSZ jsem na tento případ upozornil a požadoval, aby došlo k&nbsp;nápravě. Zde šlo především o zajištění nové lékařské prohlídky, kdy lékař zajistí všechny potřebné informace, které budou vyhovující a dostatečné,“&nbsp;</i>uvedl ombudsman Stanislav Křeček.&nbsp;</p>
<p>ČSSZ následně sama vydala pokyn pro kontrolní provedení prohlídky. Stalo se tak ještě v&nbsp;průběhu šetření ombudsmana. Důležité v&nbsp;tomto případě bylo, že se lékař vypořádal se všemi námitkami od stěžovatele a&nbsp;došlo tak k&nbsp;vydání úplného a přesvědčivého posudku. 
<i>„Cením si pohotové reakce ČSSZ, která reagovala na mé první upozornění a vše rychle napravila. Muž dostal doplatek, který mu náležel,“</i> doplnil ombudsman.&nbsp;</p>
