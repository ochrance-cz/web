---
title: "Premiéra třetí řady pořadu Ochránce na ČT"
tags:
  - Tisková zpráva
oldUrl: "/aktualne/tiskove-zpravy-2013/premiera-treti-rady-poradu-ochrance-na-ct-1"
date: 2013-09-05
perex: "<p>V neděli 8. září začíná ČT2 premiérově vysílat třetí řadu pořadu Ochránce o nejrůznějších problémech lidí s úřady. První díl začíná v neděli v 11:40 h, jeho repríza ve středu ve 13:15 a další opakování jsou pak zařazena do vysílání ČT2 v neděli a úterý vždy po půlnoci. </p>"
---

<!-- imported from the old website -->

<p>Třetí řada Ochránce se od předchozích dvou ročníků liší hned v několika směrech. Především se v ní objeví i jednotliví právníci Kanceláře veřejného ochránce práv, kteří se konkrétními kauzami přímo zabývali, prováděli šetření a shromažďovali pro ochránce nebo jeho zástupce potřebné podklady. Případy proto detailně znají, během šetření se mnohdy osobně setkali se stěžovateli a jejich problémy jim nejsou cizí. V některých případech právníci Kanceláře ombudsmana dokonce jeli za stěžovateli s Českou televizí a jejich příběhy natáčeli společně.</p><p>Každý díl pořadu sice stále ukazuje 3 případy, které nespojuje téma, ani místo, ale jen to, že se své potíže snažili řešit, nevzdávali se a obrátili se i na ombudsmana. V 16 dílech se tak diváci setkají s větším množstvím nejrůznějších situací a problémů, než tomu bylo v minulých dvou řadách pořadu.</p><p>Zajímavostí třetí řady je ti to, že se v jejím průběhu vedle ochránce vystřídají dva zástupci. V první třetině dílů vystupuje vedle ombudsmana Pavla Varvařovského dnes již bývalá zástupkyně Jitka Seitlová, které v dubnu letošního roku skončil mandát. V poslední třetině dílů se pak objeví nově zvolený zástupce ombudsmana Stanislav Křeček.</p><h5>O čem bude první díl</h5><p>Cesta kolem domu – Ročeňovi si na důchod pořídili chalupu v malé obci. Kolem ní na jejich pozemku vede vyježděná cesta, sloužící místním jako zkratka. Ročeňovi se už deset let snaží dosáhnout toho, aby po ní auta nejezdila. V tomto případě se spor točí kolem otázky nutné komunikační potřeby, tj. otázkou, zda je cesta nezbytná pro dopravní obsluhu nemovitostí. Definitivně by spor měla vyřešit správní žaloba, kterou se stěžovatelé brání proti rozhodnutí úřadů, že se o účelovou komunikaci jedná. Spor o existenci účelové komunikace se v tomto případě vyhrotil ve chvíli, kdy odbor dopravy nechal bez souhlasu vlastníka pozemku cestu zpevnit asfaltem, takže vlastně vybudoval novou stavbu komunikace, navíc ještě bez stavebního povolení.</p><p>Odhlášení bývalého partnera z místa trvalého pobytu – paní Steinerová se snažila dosáhnout toho, aby její bývalý přítel nebyl v jejím domě hlášen k trvalému pobytu. Úřady se k tomu stavěly laxně, přestože je majitelkou domu, bývalý přítel se v domě nezdržuje, nemá vůči ní žádné pohledávky apod.</p><p>Hluk a prach ze stavebních prací – Panu Líblovi z Prahy ztěžoval život demolice a rekonstrukce sousedního objektu. On a další sousedé byli doslova ve dne v noci obtěžováni rámusem těžké techniky, pneumatických kladiv, k tomu oblaka prachu, azbest apod. Úřady jeho stížnostem pozornost příliš nevěnovaly.</p><p>Po odvysílání bude tento díl pořadu ke zhlédnutí i na <a title="Otevření do nového okna" href="http://www.ceskatelevize.cz/porady/10363268581-ochrance/313281381960001/" target="_blank">internetu</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><h5>ČT reprízuje i čtyři díly z loňské řady</h5><p>Česká televize se rozhodla v repríze odvysílat i čtyři díly z loňské řady Ochránce. Jako první zařadila díl věnovaný vodoprávním úřadům, tedy především problémům s kanalizací. Tento díl je do programu zařazen na ČT24 v sobotu 7. 9. od 12:32h, v neděli 8. 9. od 14:30h a v obou dnech ještě i po půlnoci.</p>
