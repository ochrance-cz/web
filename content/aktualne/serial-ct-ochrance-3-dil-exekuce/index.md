---
title: "Seriál ČT „Ochránce“ – 3. díl – Exekuce"
tags:
  - Tisková zpráva
oldUrl: "/aktualne/tiskove-zpravy-2011/serial-ct-ochrance-3-dil-exekuce"
date: 2011-09-16
perex: "<p></p><p>Třetí díl seriálu Ochránce věnovaný tentokrát problémům souvisejícím s exekucemi vysílá ČT2 v úterý 20. 9. v 17:20 hod. Reprízu dílu uvidíte na ČT2 ve středu v 9:35 hod.</p>"
---

<!-- imported from the old website -->

<p>Exekuce je vynucením povinnosti, kterou dlužník dobrovolně a včas nesplnil. Pravomoci ochránce při řešení stížností na provádění exekuce nebo na exekutory jsou minimální. Zabývat se může jen případy, kdy jde o exekuci správní, tedy exekuci prováděnou obecními úřady, finančními nebo celními úřady, případně jinými správními úřady. V případě, že úřad vymáhá dluhy za nezaplacené správní poplatky (např. za komunální odpad) nebo pořádkové pokuty, daňové nedoplatky apod., tj. za poplatky, které uděluje sám úřad, může ochránce prošetřit, jestli vymáhání probíhá v souladu s právními předpisy. Pokud jde ale o exekuci například kvůli dluhu za nesplácenou půjčku, za nakoupené zboží, nezaplacený nájem, nezaplacené pokuty z MHD apod., takovými stížnostmi se ochránce zabývat nemůže, může lidem pouze poradit, na co mají právo apod. </p><p>Přestože jsou právní předpisy jasné, na ochránce se opakovaně obracejí lidé, kteří se ocitli zcela bez prostředků v důsledku exekučního postižení účtu u banky, na který je poukazována mzda, důchod nebo jiné dávky, stěžují si na postup exekutorů, který dluh vymáhá protiprávně třeba po příbuzných dlužníka. Ze zkušeností ochránce s takovými stížnostmi vyplývá, že lidé neznají svá práva, neví, jak se proti protiprávnímu postupu exekutora.</p><p>Pan Kratochvíl z prvního příběhu nic nedlužil, přesto k němu přišel exekutor a zabavil mu věci z bytu. Syn bývalé družky pana Kratochvíla totiž nezaplatil pokutu a magistrát ji vymáhal s pomocí exekutora. Ten ale vůbec nezjišťoval, jestli dlužník v bytě pana Kratochvíla bydlí, jestli věci, které zabavuje, patří dlužníkovi a ne panu Kratochvílovi. Ten se to snažil dokázat jak exekutorovi, tak magistrátu, když chtěl své věci zpátky. Nepomohlo mu ani to, že doložil nájemní smlouvy, které prokazovaly, že dlužník už několik let žije na jiné adrese. Magistrát ho nakonec přiměl k tomu, aby pokutu za dlužníka zaplatil.</p><p>Pan Mašek sice dlužníkem byl, ale dluh postupně splácel srážkami z důchodu. Finanční úřad mu ale exekučním příkazem na účet v bance připravil o přístup i ke zbylé části důchodu. Pan Mašek tak na několik měsíců zůstal úplně bez peněz. Přitom důchod, stejně jako např. mzda, nesmí být exekucí postižen celý, ale pouze formou srážek. </p><p>Manželé Hořejší zažili s exekutory doslova horor, přestože nic nedlužili. Postup exekutorů označili doslova za psychický teror. Dlužníkem byl jejich syn, který však u nich už déle než 10 let nebydlí a nemá u nich ani hlášen trvalý pobyt. S rodiči se navíc nestýká a ti ani neví, kde se vlastně zdržuje. Exekuce je tedy naprosto šokovala, zvlášť když exekutory vůbec nezajímalo, čí majetek zabavují, vyhrožovali, že věci z domu rovnou odvážejí a pokud je manželé Hořejší budou chtít zpátky, musí si je vykoupit. Tímto nátlakem je dokonce přinutili, aby vlastně cizí dluh zaplatili. </p><p> </p><p>Na již odvysílané díly seriálu se můžete podívat na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
