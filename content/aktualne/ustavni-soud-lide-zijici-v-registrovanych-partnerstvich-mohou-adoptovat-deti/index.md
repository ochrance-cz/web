---
title: "Ústavní soud: lidé žijící v registrovaných partnerstvích mohou adoptovat děti"
vystupy:
  - tz
oldUrl: "/aktualne/tiskove-zpravy-2016/ustavni-soud-lide-zijici-v-registrovanych-partnerstvich-mohou-adoptovat-deti"
date: 2016-06-28
perex: "<p>Ústavní soud poprvé ve své historii rozhodoval o sexuální orientaci a registrovaném partnerství. Zrušil ustanovení, které zakazovalo lidem žijícím v registrovaných partnerstvích adoptovat dítě. Toto právo přitom měl každý člověk před vstupem do registrovaného svazku – bez ohledu na svou sexuální orientaci. Veřejná ochránkyně práv byla vedlejší účastníci řízení. </p>"
---

<!-- imported from the old website -->

<h5>Co toto rozhodnutí znamená v praxi? </h5> <p>„Díky tomuto nálezu může každý jednotlivec (i registrovaný partner) požádat o osvojení dítěte. Před tímto nálezem tak mohl učinit pouze člověk nežijící v žádném formalizovaném svazku (bez ohledu na sexuální orientaci) nebo jeden z manželů. Ústavní soud rozhodoval o tzv. individuálním osvojení (osvojitelem je pouze jedna osoba). Nerozhodoval o společném osvojení (i nadále osvojují společně pouze manželé). Nerozhodoval ani o tzv. přisvojení (manžel osvojí dítě manželky, manželka osvojí dítě manžela),“ vysvětluje Petr Polák, vedoucí oddělení rovného zacházení, a dodává: „nález řeší pouze situaci, kdy člověk žijící v registrovaném partnerství si bude moci individuálně osvojit dítě.“ </p> <h5> <span style="line-height: 17.92px; font-size: 12.8px;">Co z tohoto nálezu nevyplývá?</span></h5> <p>„Neznamená to, že budou <span style="line-height: 17.92px; font-size: 12.8px;">moci registrovaní partneři </span><span style="font-size: 12.8px; line-height: 17.92px;">společně</span><span style="font-size: 12.8px; line-height: 17.92px;"> </span><span style="font-size: 12.8px; line-height: 17.92px;">osvojovat děti například z dětských domovů (to mohou i nadále jen manželé). Neřeší ani situaci, kdy by jeden z registrovaných partnerů chtěl osvojit dítě druhého partnera,“ uzavírá Petr Polák.</span></p> <p><span style="line-height: 17.92px; font-size: 12.8px;">Nález Ústavního soudu byl vydán jen tři dny před desetiletým výročím zákona o registrovaném partnerství. Ten vstoupil v platnost 1. července 2006. Ústavní soud dnes zrušil § 13 odst. 2 tohoto zákona.</span></p> <p><span style="line-height: 17.92px; font-size: 12.8px;">Nález Ústavního soudu ani občanský zákoník nezakládají právo na adopci dítěte – takové právo neexistuje ani pro homosexuály ani pro heterosexuály. </span></p><p></p><p><b>Případ z roku 2014, který stál na počátku dnešního nálezu Ústavního soudu:</b></p><p><a title="Otevření do nového okna" href="http://eso.ochrance.cz/Nalezene/Edit/880" target="_blank">http://eso.ochrance.cz/Nalezene/Edit/880</a> </p><p><b>Nález Ústavního soudu</b></p><p><a title="Otevření do nového okna" href="http://www.usoud.cz/uploads-import/Tiskova_mluvci/Publikovane_nalezy/2016/Pl._US_7_15_vcetne_disentu_na_web.pdf" target="_blank">http://www.usoud.cz/uploads-import/Tiskova_mluvci/Publikovane_nalezy/2016/Pl._US_7_15_vcetne_disentu_na_web.pdf</a> </p><p></p><p></p>
