---
title: "Spolkový ústavní soud hájí práva registrovaných partnerů v Německu"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/spolkovy-ustavni-soud-haji-prava-registrovanych-partneru-v-nemecku/"
date: 2013-09-17
perex: "<p>Vyloučení registrovaných partnerů z možnosti využít institutu společného zdanění je podle německého Spolkového ústavního soudu protiústavní, proto mají mít registrovaní partneři v Německu nadále možnost využít společného zdanění stejně jako manželé.</p>"
---

<!-- imported from the old website -->

<p class="align-blok">Nerovné zacházení s registrovanými partnery a manželi při využití společného odvodu daně z příjmů je protiústavní. Spolkový ústavní soud 7. května 2013 konstatoval, že ustanovení zákona o dani z příjmu (<em>Einkommensteuergesetz</em>) upravující společné zdanění manželů porušují zásadu rovnosti obsaženou v německé ústavě (Základní zákon &ndash; <em>Grundgesetz</em>). Příslušná ustanovení daňového zákona zakládají nerovné zacházení, ke dni účinnosti zákona o registrovaném partnerství.</p><p class="align-blok">Spolkový ústavní soud se společným zdaněním registrovaných partnerů zabýval na základě stížnosti registrovaných partnerů, jimž byla odmítnuta žádost o společné podání daňového přiznání, které je spojeno s rozdílným daňovým tarifem (<em>Splittingtarif</em>). Stěžovatelé poté, co uzavřeli registrované partnerství, chtěli za fiskální roky 2001 a 2002 využít možnosti společného zdanění příjmů, kterou německý zákon o dani z příjmu (<em>Einkommensteuergesetz</em>) umožňuje manželským párům. Správce daně však jejich zdanění provedl separátně. Stěžovatelé se proti tomuto postupu ohradili u finančních soudů, včetně Spolkového finančního dvora (BFH), ale bez úspěchu, proto nakonec podali ústavní stížnost.</p><p class="align-blok">Spolkový ústavní soud dospěl po posouzení věci k závěru, že příslušná ustanovení německého zákona o dani z příjmu jsou neslučitelná s čl. 3 odst. 1 Základního zákona, který říká, že všichni lidé jsou si před zákonem rovni, neboť neumožňují registrovaným partnerům využít institutu společného zdanění. Nerovné zacházení s registrovanými partnery ve srovnání s osobami žijícími v manželském svazku v daňových předpisech týkajících se společného zdanění podle soudu zakládá nepřímou diskriminaci z důvodu sexuální orientace. </p><p class="align-blok">Příslušná právní úprava je vázána na rodinný stav &ndash; manželství, do něhož jednotlivec vstoupí na základě svého dobrovolného rozhodnutí. Možnost uzavřít manželství a čerpat související výhody v daňové oblasti je tak otevřena každému. Nelze přitom pominout skutečnost, že rozhodnutí uzavřít manželství nebo registrované partnerství je neoddělitelně spojeno se sexuální orientací.</p><p class="align-blok">Nerovné zacházení podle Spolkového ústavního soudu není možné ospravedlnit ani ustanovením o zvláštní ochraně manželství a rodiny uvedeném ve čl. 6 odst. 1 Základního zákona, který říká, že manželství a rodina stojí pod zvláštní ochranou státu. Zmíněné ustanovení má především chránit hodnoty spojené s trvalým partnerským svazkem a případně zvýhodnit tyto svazky oproti jiným formám společného soužití, které jsou zpravidla charakterizovány nižším stupněm závaznosti. Je-li toto ustanovení vykládáno jako způsobem směřujícím ke znevýhodnění partnerských svazků, které jsou strukturovány obdobně, a vyznačují se srovnatelnou závazností (jakými registrovaná partnerství jsou) s pouhým odkazem na ochranu instituce manželství, není to dostatečným důvodem pro rozdílné zacházení.</p><p class="align-blok">Cílem právní úpravy společného zdanění, která byla přijata v roce 1958, je vybírat stejně vysoké daně od manželských párů nezávisle na podílu jednotlivých manželů na celkovém příjmu. Tato myšlenka je založena na chápání manželství jako společenství sdílené ekonomické produkce a spotřeby. Registrované partnerství, které bylo v Německu zavedeno v roce 2001, je postaveno na stejných základech. Privilegované postavení manželství v daňové oblasti tak oproti registrovanému partnerství není ospravedlnitelné. Podobně ústavní soud odmítl argument, že manželské páry vychovávají děti častěji, než registrovaní partneři.  Uvedl, že tento fakt není dostatečným důvodem pro rozlišování mezi svazky manželskými a svazky registrovaných partnerů. </p><p class="align-blok">Spolkový ústavní soud shledal nutnost změnit právní úpravu tak, aby byl eliminován stav, který je v rozporu s ústavním právem (<em>Grundgesetz</em>).  Ke změně by mělo dojít retroaktivně, a to s účinností k datu zavedení institutu registrovaného partnerství, tj. k 1. srpnu 2001. Pro přechodné období rozhodl aplikovat existující právní úpravu společného zdanění manželů i na registrované partnery. Ve vztahu ke stížnosti registrovaných partnerů zrušil Spolkový soud všechna napadená rozhodnutí finančních soudů a věc vrátil k dalšímu jednání Spolkovému finančnímu dvoru.</p><p><a title="Otevření do nového okna" href="http://www.gesetze-im-internet.de/bundesrecht/estg/gesamt.pdf" target="_blank">§§ 26, 26b, 32a odst. 5 Zákona o dani z příjmu (Einkommensteuergesetz)</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (německy)</p><p><a title="Otevření do nového okna" href="http://www.gesetze-im-internet.de/bundesrecht/gg/gesamt.pdf" target="_blank">čl. 3 odst 1, čl. 6 odst. 1 Základního zákona (Grundgesetz)</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (německy)</p><p><a title="Otevření do nového okna" href="http://www.bundesverfassungsgericht.de/en/decisions/rs20130507_2bvr090906.html" target="_blank">Rozhodnutí druhého senátu Spolkového ústavního soudu ze dne 7. 5. 2013</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (německy)</p><p><a title="Otevření do nového okna" href="http://www.bundesverfassungsgericht.de/pressemitteilungen/bvg13-041en.html" target="_blank">Tisková zpráva Spolkového ústavního soudu č. 41/2013 ze dne 6. června 2013</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (anglicky)</p>
