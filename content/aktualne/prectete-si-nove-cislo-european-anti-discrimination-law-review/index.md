---
title: "Přečtěte si nové číslo European Anti-Discrimination Law Review"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/prectete-si-nove-cislo-european-anti-discrimination-law-review/"
date: 2014-12-15
perex: "<p>Devatenácté číslo European Anti-Discrimination Law Review, které vyšlo v listopadu 2014, přináší novinky, analýzy a informace o vývoji antidiskriminačního práva v členských státech Evropské unie, bývalé jugoslávské republice Makedonii, Turecku, Islandu, Lichtenštejnsku a Norsku. Aktuální číslo reflektuje právní a judikaturní stav k 15. červnu 2014.</p>"
---

<!-- imported from the old website -->

<p><strong>Diskriminace a sankce – symbolické vs. účinné odškodnění v evropském antidiskriminačním právu (str. 11 – 24)</strong></p><p class="align-blok">Rumunské právní expertky, Romaniţa Iordache a Iustina Ionescu, se zaměřily na povahu sankcí za porušení zákazu diskriminace zakotveného především v sekundárních pramenech unijního práva. Autorky představují zajímavou komparativní analýzu o tom, jak se liší povaha sankcí napříč evropskými právními řády. Věnují se jak přiměřenému zadostiučinění v penězích v občanskoprávním smyslu, tak i typickým trestním a správněprávním sankcím. Neopomíjejí ani nepeněžité nároky oběti diskriminace. V závěru článku se zamýšlejí nad dopady rozsudku Soudního dvora Evropské Unie ve věci ACCEPT (C-81/12) jak do rumunské, tak i celoevropské právní praxe.</p><p>O případu ACCEPT se můžete dočíst více <a href="http://www.ochrance.cz/diskriminace/aktuality-z-diskriminace/aktuality-z-diskriminace-2013/soudni-dvur-evropske-unie-rozhodl-o-homofobnim-prohlaseni-patrona-fotbaloveho-klubu/">zde</a>.</p><p><strong>Kolektivní žaloby v evropském antidiskriminačním právu (str. 25 - 40)</strong></p><p class="align-blok">Lila Farkas, maďarská právnička, se zaměřila na různé podoby kolektivních žalob. V článku připomíná politické a právní diskuze, které předcházely přijetí <a href="http://www.ochrance.cz/fileadmin/user_upload/DISKRIMINACE/pravni_predpisy/SMERNICE_RADY_zasada_rovneho_zachazeni.pdf">Rasové směrnice</a> a <a href="http://www.ochrance.cz/fileadmin/user_upload/DISKRIMINACE/pravni_predpisy/SMERNICE_RADY_obecny_ramec_pro_rovne_zachazeni_v_zamestnani.pdf">Rámcové směrnice</a>, stran míry procesní způsobilosti nevládních organizací v oblasti diskriminace. Z různých typů kolektivních žalob pak analyzuje <em>actio popularis</em>, která se nejčastěji objevuje právě v souvislosti s problematikou diskriminace (např. na Slovensku, v Maďarsku, Rumunsku či Bulharsku). Poukazuje na četné výhody užití <em>actio popularis</em> právě v případech, kdy se diskriminace netýká pouze jedné osoby, ale celé marginalizované skupiny. Připomíná ale také nevýhody spojené s tímto procesním institutem (zejména otázku sankcí). Na čtyřech případech z judikatury Soudního dvora EU demonstruje, že <em>actio popularis</em> nemusí mít pouze za cíl odstranění diskriminační praxe (případy ACCEPT, Feryn), ale tak zrušení diskriminačního právního předpisu (případy Age Concern England, Test-Achats a ostatní).  Upozorňuje také na <a title="Otevření do nového okna" href="http://ec.europa.eu/justice/newsroom/civil/news/130611_en.htm" target="_blank">Doporučení</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> Evropské Komise z roku 2013, které členským státům doporučuje zakotvení kolektivních žalob do národních právních řádů k vymáhání práv zaručených unijním právem do července 2015.</p><p><strong>V časopise se dále dočtete…</strong></p><p class="align-blok">Dále v časopise najdete aktuální případy diskriminace z jednotlivých států. Ve Francii je kupříkladu novým diskriminačním důvodem i místo bydliště, které řadu lidí znevýhodňovalo v přístupu k zaměstnání. Ve Španělsku byl pokutován provozovatel klubu za to, že nedovolil vstup dvěma transsexuálním osobám. V Polsku neuspěla ombudsmanka u Ústavního soudu s návrhem na zrušení části volebního zákona, který stanovoval, že mandát starosty zaniká automaticky v souvislosti s vydáním lékařské zprávy o nezpůsobilosti vykonávat předmětnou funkci. V Nizozemí provedli rozsáhlý výzkum subjektivně pociťované diskriminace (tzv. barometr), který odhalil přetrvávající předsudky vůči menšinám. </p><p class="align-blok">Dozvíte se tak například, že Evropská Komise zahájila řízení o porušení unijního práva (tzv. <em>infringement procedure</em>) s Rumunskem a Řeckem pro porušení antidiskriminačních směrnic. K Soudnímu dvoru EU se prostřednictvím řízení o předběžné otázce opět dostal <a title="Otevření do nového okna" href="http://www.non-discrimination.net/content/media/BG-40-Prelim%20ref.pdf" target="_blank">případ</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> bulharských elektroměrů v romských osadách. Výbor ministrů Rady Evropy <a href="https://wcd.coe.int/ViewDoc.jsp?id=2157099&amp;Site=CM" target="_blank">konstatoval</a> porušení Evropské sociální charty ve vztahu k Francii pro závažné nedostatky ve vzdělávání autistických dětí. </p><p>Celé číslo časopisu je v anglickém jazyce ke stažení <a title="Otevření do nového okna" href="http://www.non-discrimination.net/content/issue-no-19-european-anti-discrimination-law-review" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
