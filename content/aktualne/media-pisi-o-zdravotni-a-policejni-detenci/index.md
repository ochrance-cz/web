---
title: "Média píší o zdravotní a policejní detenci"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/media-pisi-o-zdravotni-a-policejni-detenci/"
date: 2014-08-21
perex: "<p>Na základě informací zveřejněných ve Zprávě veřejné ochránkyně práv za druhé čtvrtletí roku 2014 přináší média informace o poznatcích ochránkyně z prošetřování stížností na podmínky pobytu na záchytné stanici a v policejní cele.</p>"
---

<!-- imported from the old website -->

<h5>Ombudsmanka kritizuje policii za zvůli vůči zadrženým</h5><p>Týdeník Echo přinesl 3. srpna zprávu Jana Kálala:</p><p>„Zničené slipy, nedostupná toaleta a zbytečně dlouhý pobyt na protialkoholní záchytné stanici. Veřejná ochránkyně práv Anna Šabatová upozornila v pravidelné zprávě pro poslance na dva případy policejní zvůle, které v dokumentu detailně popsala.</p><p>První příběh je z Plzeňska. Ombudsmance si stěžoval člověk, kterého policisté zadrželi kvůli tomu, že měl řídit opilý. Policisté dotyčnému naměřili 0,58 promile alkoholu, dvě hodiny ho nechali na policejní stanici, aby ho následně odvezli na záchytku. Tady musel strávit přes osm hodin.</p><p>Ombudsmanka soudí, že zadržený byl při přijetí na záchytce téměř střízlivý, lékař mu už hladinu alkoholu v těle nekontroloval. Navíc ovládal své chování, nikoho neohrožoval, ani nevzbuzoval veřejné pohoršení. „Proto i délka pobytu na protialkoholní záchytné stanici byla vzhledem k minimální intoxikaci stěžovatele neoprávněná,“ tvrdí Šabatová.</p><p>Kauzou se zabýval už předchozí veřejný ochránce Pavel Varvařovský. Plzeňský krajský úřad na jeho podnět protialkoholní záchytnou stanici prověřil a nechal si potvrdit, že umístit sem uvedeného člověka bylo v pořádku. Podle Šabatové se při kontrole ale nikdo neptal na názor lékaře, což vidí jako zásadní chybu.</p><p>Plzeňský krajský úřad proto po kritice změnil svoji metodiku. A výsledek případu navíc promítl do zadávací dokumentace, ve které poptává služby protialkoholní záchytné stanice na další dva roky.</p><h5>Případ s toaletou řešil i policejní prezident</h5><p>Druhá kauza pochází z Břeclavska. Člověk, který si ombudsmance stěžoval, se čtvrt hodiny nemohl dostat na toaletu. Záchod byl totiž od cely oddělený mříží a než si dotyčný mohl ulevit, musel střežícímu policistovi přijít k otevření asistovat kolega.</p><p>Dotyčnému se tu nelíbilo zacházení a podmínky v cele policejního obvodního oddělení. „Stěžovatel byl po zadržení Policí ČR převezen k lékařskému vyšetření, kde došlo ke znehodnocení jeho spodního prádla, přičemž Policie ČR mu po umístění do cely nenabídla náhradní oblečení (byť je pro tyto účely k dispozici) s tím, že si o to mají umístění výslovně požádat,“ uvádí Šabatová ve své zprávě.</p><p>Příběh pokračuje noční příhodou. Člověk, který si ombudsmance stěžoval, se čtvrt hodiny nemohl dostat na toaletu. Záchod byl totiž od cely oddělený mříží a než si dotyčný mohl ulevit, musel střežícímu policistovi přijít k otevření asistovat kolega. Podle bezpečnostních předpisů můžou totiž policisté do cely jenom ve dvou. Druhý policista na oddělení dorazil ale až po 10 až 15 minutách od žádosti.</p><p>„Nemožnost bezodkladného přístupu k vodě a toaletě jsem shledala jako zásadní a v uvedené věci jsem se obrátila i přímo na policejního prezidenta, aby novelizoval závazný pokyn.“</p><p>Veřejná ochránkyně práv poukázala i na další problémy. „Nebylo možné zjistit, kdy a zda byla stěžovateli poskytnuta strava, přičemž umístěnému nebyl poskytnut ani nabídnut v jednom dni oběd,“ rekapituluje. „Nemožnost bezodkladného přístupu k vodě a toaletě jsem shledala jako zásadní a v uvedené věci jsem se obrátila i přímo na policejního prezidenta, aby novelizoval závazný pokyn,“ připojila. Krajskému řediteli policie Jihomoravského kraje navíc doporučila, aby personálně posílil střežící policisty.</p>Šabatová radí pro případ, když je na oddělení jenom jeden policista, následující. Buď ať je mříž oddělující toaletu od zbytku cely otevřená. Nebo má mít policista možnost otevírat ji dálkově.“
