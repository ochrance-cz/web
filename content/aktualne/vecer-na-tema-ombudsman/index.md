---
title: "Večer na téma…. ombudsman"
tags:
  - Tisková zpráva
oldUrl: "/aktualne/tiskove-zpravy-2010/vecer-na-tema-ombudsman"
date: 2010-12-16
perex: "<p></p><p>K desetiletému výročí existence veřejného ochránce práv neboli ombudsmana v České republice připravila Česká televize komponovaný pořad na téma ombudsman. Vysílat se bude na ČT2 v neděli 19. prosince od 20 hodin.</p>"
---

<!-- imported from the old website -->

<p>Přestože v České republice se pojem ombudsman dostal do povědomí veřejnosti až po roce 2000, Evropa ho zná už 200 let. Slovo i instituce vznikly ve Švédsku, kde ombudsman, jako králem pověřený a králi odpovědný vysoce respektovaný činitel, dohlížel na správné chování úředníků. Už v roce 1809 se ombudsman dostal i do švédské ústavy a ze Švédska se jako užitečná věc poměrně záhy rozšířil do ostatních skandinávských zemí. Hromadného rozšíření po Evropě a světě se ombudsman dočkal po 2. světové válce a dnes je celkem samozřejmou součástí demokratického zřízení.</p><p>Pořad České televize připomene divákům začátky ombudsmana v ČR, Otakara Motejla – prvního českého veřejného ochránce práv, jeho nástupce Pavla Varvařovského, ale pořad ukáže také vytváření funkcí „ombudsmanů“ v nejrůznějších firmách, úřadech a občanských aktivitách.</p><h2>Skladba Večera na téma ombudsman:</h2><h5>Okamžik zrodu</h5><p>Zrod úřad veřejného ochránce práv byl plný očekávání. Podařilo se je naplnit?</p><p>Úvod k večeru na téma, ohlédnutí za okamžikem, kdy se rodila instituce veřejného ochránce práv, nový pořad s použitím střihů z archivů. Režie Vojtěch Fatka</p><h5>Vzkaz Otakara Motejla</h5><p>Jaký byl někdejší obhájce disidentů, pak ministr spravedlnosti a první český ombudsman. Režie: Alena Hynková</p><h5>Ombudsman neformálně</h5><p>V ČR dnes existuje celá řada různých typů ombudsmanů, existují v institucích, zdravotnictví i pro EU. Veřejný ochránce práv ale nemusí být vždy institucí &ndash; existují i neformální ombudsmani.</p><h5>Na větvi</h5><p>Oldřich Kankrlík &ndash; ombudsman přírody. Portrét svérázného bojovníka za práva přírody. Režie: Martin Slunečko</p><h5>Ombudsman stokrát jinak</h5><p>Funkce veřejného ochránce práv má dlouhou historii, stejně tak bohatý je počet i zaměření ombudsmanů. Jaký je původ slova ombudsman, představení funkce magistrátního ombudsmana, návrat k osobě Otrakara Motejla, střih z rozloučení v budově Kanceláře Veřejného ochránce práv, uvedení nového ombudsmana Pavla Varvařovského</p><h5>Repríza pořadu Před půlnocí</h5><p>Jaký je nový ombudsman? Rozhovor s Pavlem Varvařovským</p><h5>Rozloučení</h5><p>Závěr, použity záběry z rozloučení se zesnulým Otakarem Motejlem</p><p></p><p></p>
