---
title: "Zajímáte nás"
tags:
  - Tisková zpráva
oldUrl: "/aktualne/tiskove-zpravy-2014/zajimate-nas"
date: 2014-09-17
perex: "<p>V říjnu zahajuje veřejná ochránkyně práv sérii osvětových návštěv regionů nazvanou „Zajímáte nás“ s cílem setkávat se s občany, vysvětlovat jim jejich práva i to, v čem jim ombudsman může pomoci. Lidé se také budou moci v průběhu návštěvy na ochránkyni obrátit se svými podněty k šetření. Osvětová setkání se konají v rámci projektu Společně k dobré správě financovaného z prostředků Evropského sociálního fondu v ČR.</p>"
---

<!-- imported from the old website -->

<p>Už týden před plánovanou návštěvou budou moci občané na podatelny větších obcí přinášet písemné podněty ochránkyni k šetření svých problémů. Ochránkyně si je v rámci návštěvy regionu převezme a bude se jimi zabývat. Na krajském úřadu pak ochránkyně v den své návštěvy otevře informační stánek, v němž budou právníci Kanceláře veřejného ochránce práv osobně přijímat stížnosti na úřady či na diskriminaci a budou zájemce informovat o kompetencích ochránkyně a postupu při vyřizování podnětů. </p><p>V průběhu dne se ochránkyně setká také se zástupci kraje a obcí, hovořit budou o nejčastějších problémech, s nimiž se na ni lidé obracejí, o činnosti úřadů apod.</p><p>Část osvětového setkání v regionu je vždy věnována mládeži. Právníci Kanceláře veřejného ochránce práv navštíví vybranou střední školu s programem, který prostřednictvím her a divadelních prvků aktivně zapojí studenty do diskuze o jejich právech a pomůže jim seznámit se s působností a činností veřejného ochránce práv.</p><p>Návštěvu regionu vždy zakončí večerní setkání s občany ve vybrané knihovně. Interaktivní divadelní představení nejprve účastníky vtáhne do reálného příběhu člověka, který se snaží řešit vážnou životní situaci (např. péči o stárnoucí rodiče, diskriminaci ze strany zaměstnavatele, rušení nočního klidu nadměrným hlukem, nekalé obchodní praktiky aj.). Účastníci setkání mohou do příběhu aktivně zasahovat svými vlastními zkušenostmi a náměty na řešení problémů. Následovat bude diskuze s veřejnou ochránkyní práv a jejími právníky s doporučeními, jak postupovat při řešení podobných situací, a s vysvětlením, jak v těchto případech může ombudsman pomoci.</p><p><span style="FONT-SIZE: 12.8px; LINE-HEIGHT: 17.92px"> </span></p><p>Osvětová setkání &quot;Zajímáte nás&quot; se konají v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu_04.jpg.jpg" height="67" width="622" alt="" /></p>
