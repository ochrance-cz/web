---
title: "Účastnili jsme se školení Evropské pohraniční a pobřežní stráže"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/ucastnili-jsme-se-skoleni-evropske-pohranicni-a-pobrezni-straze/"
date: 2018-10-01
perex: "<p></p>"
---

<!-- imported from the old website -->

<p>Ve dnech 10.-14.9.2018 se zaměstnankyně Kanceláře veřejného ochránce práv zúčastnila školení zorganizovaného Evropskou pohraniční a pobřežní stráží (agentura Frontex) konaného v Amsterdamu. Školení bylo určeno policistům, kteří provádějí eskorty cizinců vyhoštěných z Evropské unie zpět do země původu. Evropská stráž pravidelně zve na svá školení zástupce jednotlivých monitorovacích orgánů, kteří tak mají možnost rozšířit si vědomosti o náplni policejní práce. Eskortující policisté se na oplátku dozvědí více o lidskoprávních aspektech průběhu nucených návratů. Zaměstnankyně Kanceláře tím získala bezprostřední vhled do náplně práce vedoucích eskort, a to od samotného plánování návratové operace až do okamžiku předání cizinců odpovědným orgánům v cílové destinaci. Součástí praktického výcviku byla organizace celého vyhoštění,  posuzování přiměřenosti a nezbytnosti použití síly, řešení krizových situací v průběhu letu a nácvik evakuace z letadla na leteckém simulátoru. Zaměstnankyně Kanceláře sama seznámila zúčastněné policisty s mandátem institucí, které při vyhoštěních sledují dodržování závazků plynoucích z mezinárodních a evropských předpisů. </p><p><img src="/uploads-import/uploads/RTEmagicC_Frontex-letadlo.jpg.jpg" width="630" height="354" alt="" /></p>
