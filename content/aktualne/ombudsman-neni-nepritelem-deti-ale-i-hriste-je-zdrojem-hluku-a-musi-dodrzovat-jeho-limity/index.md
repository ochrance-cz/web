---
title: "Ombudsman není nepřítelem dětí, ale i hřiště je zdrojem hluku a musí dodržovat jeho limity"
vystupy:
  - tz
oldUrl: "/aktualne/tiskove-zpravy-2014/ombudsman-neni-nepritelem-deti-ale-i-hriste-je-zdrojem-hluku-a-musi-dodrzovat-jeho-limity"
date: 2014-03-25
perex: "<p>Lidé, v jejichž sousedství byla vybudována hřiště a kteří jsou opakovaně vystavováni hluku způsobeného nejen hrou dětí, ale křikem hráčů i diváků během sportovních zápasů, by asi nebyli nadšeni, kdyby jim zástupce ombudsmana poradil, ať jsou rádi, že si děti hrají, neboť jim jednou budou přispívat na penzi. Takhle to však vidí spolupracovník Českého rozhlasu Ivan Hoffman, podle kterého společnost stárne a  chybí ji tolerance a zástupce ombudsmanky Stanislav Křeček, který vydává „podivná rozhodnutí“ o tom, že všechno – i hluk – má svoji míru, tomu jen nahrává... Alespoň tak se I. Hoffman vyjádřil v rozhlasovém pořadu 24. března.</p>"
---

<!-- imported from the old website -->

<p>Pravda je však taková, že hřiště je stavbou, která byla povolena a zkolaudována pro určité užívání. To zahrnuje i hluk, který musí vyhovět zákonným hygienickým limitům chránícím všechna občany bez rozdílu věku. Ve chvíli, kdy zdravotní ústav provede měření hluku z provozu hřiště a zjistí překročení limitů, musí se tím úřady zabývat, zahájit řízení o uložení pokuty a zvážit možnost nařídit vlastníkovi stavby provedení nezbytných stavebních úprav podle stavebního zákona, aby bylo docíleno snížení hluku na přípustnou míru.</p><p><img src="/uploads-import/uploads/RTEmagicC_football-ground.-fbjpg.jpg.jpg" alt="" style="BORDER-TOP-COLOR: ; FLOAT: left; BORDER-BOTTOM-COLOR: ; BORDER-RIGHT-COLOR: ; PADDING-RIGHT: 10px; BORDER-LEFT-COLOR: " title="" height="231" width="311" />V  konkrétním případě, který zástupce ombudsmanky řešil, se stavební úřad původně bránil, že zdrojem hluku není hřiště, tj. stavba, ale osoby, které hřiště užívají. Podle zákona o ochraně veřejného zdraví je však za zdroj hluku považován každý objekt, jehož provozem hluk vzniká. Pokud by pouze hlučela mládež, která se zde jen „neorganizovaně“ schází, nešlo by o hluk způsobený provozem stavby hřiště. Jestliže se však stížnosti týkají hluku z provozu, k němuž byla stavba vybudována a zkolaudována (tj. tréninky, sportovní zápasy, křik diváků během nich apod.), je ve smyslu zákona zdrojem hluku hřiště. Obzvlášť v situaci, kdy je objektivním měřením zjištěno porušení zákonných limitů, nemohou pak úřady zůstat nečinné. Po zásahu krajského úřadu v dané věci proto nakonec město přislíbilo realizovat protihluková opatření.</p><p>Zprávu o šetření a závěrečné stanovisko k této kauza najdete zde:</p><p><a href="/uploads-import/STANOVISKA/ochrana_pred_hlukem/5811-11-KC-ZZ.pdf">http://www.ochrance.cz/uploads-import/STANOVISKA/ochrana_pred_hlukem/5811-11-KC-ZZ.pdf</a></p><p><a href="/uploads-import/STANOVISKA/ochrana_pred_hlukem/5811-11-KC-ZSO.pdf">http://www.ochrance.cz/uploads-import/STANOVISKA/ochrana_pred_hlukem/5811-11-KC-ZSO.pdf</a></p>
