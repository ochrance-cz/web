---
title: "Diskuzní odpoledne ke Dni vzácných onemocnění"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/diskuzni-odpoledne-ke-dni-vzacnych-onemocneni/"
date: 2020-02-27
perex: "<p>Při příležitosti Dne vzácných onemocnění 2020, který oslavíme 29. února, DEBRA včera uspořádala diskusní odpoledne Spolu NADOTEK.</p>"
---

<!-- imported from the old website -->

<p>Akci svou přednáškou na téma Je vzácné být vzácný? zahájila prim. MUDr. Renata Gaillyová, Ph.D, která se lidem s vzácným onemocněním věnuje již třicet let. Mimo jiné vysvětlila, že letos je motivem dne obarvená ruka, protože pět prstů symbolizuje 5 % lidí na tomto světě, kteří mají některé vzácné onemocnění.</p> <p>O tom, proč nebýt dokonalý – odpuštění, etika a editace DNA, hovořil Marek Orko Vácha, který upozornil na možnosti, které lidstvu přináší genová editace, stejně jako na etické výzvy s tím spojené.</p> <p>V panelové diskuzi hovořili řečníci mimo jiné o propojení českých organizací zaměřených na vzácná onemocnění s mezinárodními organizacemi, důležitosti celkového přístupu k lidem s vzácným onemocněním – starost nejen o zdravotní, ale i sociální záležitosti člověka a o významu neziskových organizací, jejichž světový den si shodou okolností připomínáme dnes, 27. února. </p> <p>Promítal se i krátký film Jakuba Jahna. Ten můžete shlédnout na tomto odkazu: <a href="https://www.youtube.com/watch?v=qVOmTX6_F6I" target="_blank">https://www.youtube.com/watch?v=qVOmTX6_F6I</a></p> <p>Součástí akce byla i vernisáž Centra provázení, které aktuálně v pěti nemocnicích v ČR nabízí podporu rodinám dětských pacientů při léčebné i paliativní péči.</p><p><img src="https://www.ochrance.cz/uploads/RTEmagicC_vzacni-2020.jpg.jpg" width="635" height="385" alt="" /></p>
