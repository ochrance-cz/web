---
title: "Patnáctý díl Ochránce"
tags:
  - Tisková zpráva
oldUrl: "/aktualne/tiskove-zpravy-2013/patnacty-dil-ochrance"
date: 2013-12-13
perex: "<p>V neděli 15. prosince v 11:00 h začíná na ČT2 patnáctý díl pořadu Ochránce. Příběhy se tentokrát týkají ochrany osobních údajů, snahy občanů o záchranu domu v centru Prahy před demolicí a průtahů v dědickém řízení. Společné mají aktéři těchto případů jedno – nevzdávají se. Opakování tohoto dílu je na programu ČT2 ve středu 18. 12. ve 14:05 a další reprízy jsou pak v neděli a úterý vždy po půlnoci.</p>"
---

<!-- imported from the old website -->

<p>Před pár lety se v médiích objevovaly informace o tzv. komandu společnosti ČEZ, které mělo zakročit proti černým odběratelům elektřiny. I případ pana Volfa začal údajným neoprávněným odběrem elektřiny, následným nátlakem, kamerovým sledováním nebo videonahrávkami a skončilo to soudními řízeními. Pan Volf si stěžoval, že ČEZ zveřejnil videozáznamy umožňující identifikaci zachycených lidí, včetně něho, v místě jeho bydliště, údajně v souvislosti s neoprávněným odběrem elektřiny. Pan Volf v tom spatřoval porušení zákona a obrátil se na Úřad na ochranu osobních údajů. Ten, i když došlo ze strany ČEZ k protiprávnímu jednání, postupoval liknavě a netransparentně. </p><p>Klub za starou Prahu v čele s Kateřinou Bečkovou se snaží už několik let zabránit demolici nároží na Václavském náměstí, kde mimo jiné stojí dům neorenesančního charakteru. Jeho místo by ale podle představ investora měla zaujmout nová polyfunkční budova. To se zastáncům stávající podoby náměstí nelíbí hlavně kvůli zásadnímu narušení rázu památkové rezervace v centru hlavního města. Jak ombudsman zjistil, Národní památkový ústav s demolicí nesouhlasil, přesto ji Magistrát hl. města Prahy povolil.</p><p>Paní Tinka Marečková přišla v roce 2007 o manžela, když podlehl následkům přepadení v Rusku, kde dlouhou dobu podnikal. Nepříliš vřelé rodinné vztahy mezi vdovou a dětmi z předchozího manželství následně způsobily, že se značně zkomplikovalo dědické řízení. To se podle paní Marečkové i přes svou složitost táhne nepřiměřeně dlouho, což potvrdil i ombudsman. Jak ale také zjistil, délku soudního řízení ovlivňuje i procesní aktivita účastníků, kteří napadají posudky, odvolávají se, doplňují podání atd. Pokud se navíc v průběhu řízení objevují další a další informace o majetku a je třeba zpracovávat další znalecké posudky, musí pozůstalí počítat s tím, že rozhodování soudu nebude rychlé.</p><p><a title="Otevření do nového okna" href="http://www.ceskatelevize.cz/porady/10363268581-ochrance/313281381960004/" target="_blank">http://www.ceskatelevize.cz/porady/10363268581-ochrance/313281381960004/</a>  </p>
