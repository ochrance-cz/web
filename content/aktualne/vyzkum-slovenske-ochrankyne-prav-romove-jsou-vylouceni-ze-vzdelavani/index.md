---
title: "Výzkum slovenské ochránkyně práv: Romové jsou vyloučeni ze vzdělávání"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/vyzkum-slovenske-ochrankyne-prav-romove-jsou-vylouceni-ze-vzdelavani/"
date: 2013-09-10
perex: "<p>Romské děti jsou nejen vyloučeny do „romských škol“, ale jsou navíc vyloučeny i ze standardního systému vzdělávání. Kvůli tomu nemohou pokračovat ve vzdělávání, čímž je nepříznivě ovlivněn jejich další osud. </p>"
---

<!-- imported from the old website -->

<p class="align-blok">Slovenská veřejná ochránkyně práv, JUDr. Jana Dubovcová, provedla v červenci tohoto roku výzkum zaměřený na vzdělávání Romů. Obdobný výzkum provedl český ochránce práv v červnu 2012. Jelikož metodika obou výzkumů je v zásadě podobná, lze porovnat i jejich zjištění.</p><p class="align-blok">Cílem slovenského výzkumu bylo prověřit, jak jsou dodržována práva romských dětí, konkrétně právo na vzdělání, včetně práva na přístup ke vzdělání, právo na výuku v mateřském jazyce a konečně, zda nedochází ve školství k segregaci romské menšiny.</p><p class="align-blok">Výzkum byl zaměřen na zjištění poměru romských a neromských žáků prvních ročníků tříd a škol pro děti se speciálními výchovně-vzdělávacími potřebami (pozn. slovenská právní úprava umožňuje ředitelům škol zřídit zvláštní třídu pro žáky se specifickými výchovně-vzdělávacími potřebami). V rámci výzkumu bylo rovněž zkoumáno, zda mají žáci z těchto tříd, respektive škol, reálnou šanci na přeřazení do škol pro žáky bez zvláštních výchovně-vzdělávacích potřeb.</p><p class="align-blok">Abychom mohli data porovnat, je třeba nejprve uvést, že romská populace na Slovensku je odhadována na 320 000 až 480 000 Romů, což činí 6 - 8% populace Slovenska. Naproti tomu v České republice žije pouze 150 000 až 300 000 Romů, což představuje jen 1,4 – 2,8 % populace České republiky.</p><table cellpadding="0" cellspacing="0" border="0" class="MsoNormalTable" width="483"><tbody><tr><td valign="bottom" nowrap="nowrap" width="311"><p> </p></td><td valign="bottom" nowrap="nowrap" width="85"><p>SR</p></td><td valign="bottom" nowrap="nowrap" width="87"><p>ČR</p></td></tr><tr><td valign="bottom" nowrap="nowrap" width="311"><p>počet navštívených škol</p></td><td valign="bottom" nowrap="nowrap" width="85"><p>21</p></td><td valign="bottom" nowrap="nowrap" width="87"><p>67</p></td></tr><tr><td valign="bottom" nowrap="nowrap" width="311"><p>celkový počet pozorovaných žáků</p></td><td valign="bottom" nowrap="nowrap" width="85"><p>614</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>- z toho Romové</p></td><td valign="bottom" nowrap="nowrap" width="85"><p>486</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>- z toho Romové (%)</p></td><td valign="bottom" nowrap="nowrap" width="85"><p>79%</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>počet žáků ve speciálních školách</p></td><td valign="bottom" nowrap="nowrap" width="85"><p>230</p></td><td valign="bottom" nowrap="nowrap" width="87"><p>2 801</p></td></tr><tr><td valign="bottom" nowrap="nowrap" width="311"><p>- z toho Romové</p></td><td valign="bottom" nowrap="nowrap" width="85"><p>204</p></td><td valign="bottom" nowrap="nowrap" width="87"><p>915</p></td></tr><tr><td valign="bottom" nowrap="nowrap" width="311"><p>- z toho Romové (%)</p></td><td valign="bottom" nowrap="nowrap" width="85"><p>89%</p></td><td valign="bottom" nowrap="nowrap" width="87"><p>33%</p></td></tr><tr><td valign="bottom" nowrap="nowrap" width="311"><p>počet žáků v běžných školách</p></td><td valign="bottom" nowrap="nowrap" width="85"><p>384</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>- z toho Romové</p></td><td valign="bottom" nowrap="nowrap" width="85"><p>282</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>- z toho Romové (%)</p></td><td valign="bottom" nowrap="nowrap" width="85"><p>73%</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>počet Romů, kteří chodili do mateřské školy</p></td><td valign="bottom" nowrap="nowrap" width="85"><p>73</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>počet Romů, kteří chodili do mateřské školy (%)</p></td><td valign="bottom" nowrap="nowrap" width="85"><p>15%</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>počet Romů, kteří absolvovali nultý ročník</p></td><td valign="bottom" nowrap="nowrap" width="85"><p>319</p></td><td valign="bottom" nowrap="nowrap" width="87"></td></tr><tr><td valign="bottom" nowrap="nowrap" width="311"><p>počet Romů, kteří absolvovali nultý ročník (%)</p></td><td valign="bottom" nowrap="nowrap" width="85"><p>66%</p></td><td valign="bottom" nowrap="nowrap" width="87"></td></tr></tbody></table><p class="align-blok">Dalším zjištěným problémem, kromě vysokého zastoupení Romů ve speciálních školách, je nemožnost přeřazení žáků ze speciální do běžné školy. Podle Úmluvy o právech dítěte jsou školy a školní zařízení povinny průběžně monitorovat potřebu dětí na speciální výuku. Slovenský právní řád ale nijak neupravuje časový interval, ve kterém by se tak mělo dít. Bylo zjištěno, že praxe školních zařízení se poněkud rozchází. Interval kontrol tak je od jednoho roku až po pět let, tedy ukončení jednoho stupně vzdělání. Kontrola by ale měla probíhat pokud možno každý rok, neboť čím déle dítě zůstává zařazeno v programu speciálního vzdělávání, tím nižší šanci má na úspěšné studium ve standardním systému. Během výzkumu nebyl objeven jediný případ, kdy by došlo na základě rediagnostiky k přeřazení žáka ze speciální třídy do třídy pro děti bez speciálních výchovně-vzdělávacích potřeb.</p><p class="align-blok">Další zkoumanou otázkou, bylo dodržování zákonem zaručeného práva etnických menšin na vzdělání ve vlastním jazyce. Během výzkumu však bylo zjištěno, že na všech zkoumaných školách, včetně těch, kde byl podíl romských žáků 100%, probíhá výuka výlučně ve slovenštině. Romský jazyk je z 21 zkoumaných škol podpůrně používán při výuce pouze ve dvou školách, přičemž pouze na 9 školách pracuje dohromady 21 zaměstnanců ovládajících romský jazyk.</p><p class="align-blok">Posledním zkoumaným problémem byla segregace Romů v oblasti vzdělávání. Toto podezření nebylo vyvráceno, ale naopak posíleno. Během výzkumu bylo zjištěno, že některé školní obvody jsou vytvářeny tak, aby zahrnovaly především Romy, byť jsou v okolí bližší školy.</p><p class="align-blok">Lze tedy shrnout, že ve zkoumaných speciálních školních zařízeních je výrazně vyšší zastoupení Romů, nežli ostatních menšin, přestože Romové tvoří na Slovensku pouze 6 – 8% celkové populace (srov. 79% Romů ze všech zkoumaných žáků a 89% Romů ve speciálním vzdělávání). Z toho lze dospět ke dvěma závěrům. Jednak že Romové jsou v oblasti vzdělávání a přístupu k němu nepřímo diskriminování. V systému speciálního vzdělávání je jich o 16% více, nežli ve standardním systému, přestože by jejich zastoupení mělo být vyrovnané, neboť při tomto porovnání odpadly veškeré vnější vlivy, především jako vyšší zastoupení Romů ve zkoumané oblasti, neboť byly zkoumány školy ve stejné školní oblasti. Druhým závěrem je, že v oblasti vzdělávání dochází k segregaci Romů, neboť ve zkoumaných školách byli Romové zastoupeni 79%, v některých zařízeních dokonce 100%, přestože tvoří pouze 6-8% slovenské populace!</p><p class="align-blok">Situace na Slovensku je tak oproti Česku závažnější, neboť diskriminace je prováděna systematicky vytvářením „romských škol“, ve kterých ani není naplňováno právo etnické menšiny na vzdělání ve vlastním jazyce. Navíc v rámci těchto vyloučených škol dochází k dalšímu vyloučení, závažnějšímu, a to ze standardního systému vzdělání do speciálního. Takto vzdělávaní Romové nemají prakticky žádnou možnost pokračovat v dalším studiu, nemohou tak dosáhnout ani středoškolského vzdělání. To má zásadní dopad na možnosti jejich uplatnění na trhu práce, jejich ekonomickou a sociální situaci, jakož i na postavení jejich budoucích rodin a dětí. Je s podivem, že Slovensko nijak nereflektovalo rozhodnutí Evropského soudu pro lidská práva, ze dne 13. listopadu 2007, ve věci D. H. a ostatní proti České republice, v němž ESLP dospěl k závěru, že Česká republika se dopouští nepřímé diskriminace romského etnika v oblasti vzdělávání, právě vyloučením Romů do speciálních škol.</p><p>Zpráva slovenské veřejné ochránkyně práv je dostupná <a title="Otevření do nového okna" href="http://www.vop.gov.sk/files/Mimoriadna%20sprava%20VOP.pdf" target="_blank">zde</a> , příloha zprávy je <a title="Otevření do nového okna" href="http://www.vop.gov.sk/files/Sprava%20VOP-Vzdelavanie%20Romov.pdf" target="_blank">zde</a> .</p><p>Výzkum českého ochránce práv je dostupný <a title="Otevření do nového okna" href="/uploads-import/DISKRIMINACE/Vyzkum/Vyzkum_skoly-zprava.pdf" target="_blank"> zde</a> (363 kB, Adobe Acrobat dokument).</p><p>Metodika výzkumu je dostupná <a title="Otevření do nového okna" href="/uploads-import/DISKRIMINACE/Vyzkum/Vyzkum_skoly-metoda.pdf" target="_blank"> zde</a> (701 kB, Adobe Acrobat dokument).</p><p>Rozhodnutí ESLP ve věci D. H. vs. Česká republika dostupné v angličtině <a title="Otevření do nového okna" href="http://hudoc.echr.coe.int/webservices/content/pdf/001-83256?TID=wmguttuxya" target="_blank">zde</a> .</p>
