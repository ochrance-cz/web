---
title: "Evropský den nezávislého života"
vystupy:
  - tz
oldUrl: "/aktualne/tiskove-zpravy-2020/evropsky-den-nezavisleho-zivota-2/"
date: 2020-05-05
perex: "<p>Kancelář veřejného ochránce práv se již tradičně připojuje k Evropskému dni nezávislého života, který připadá na 5. května. Tento den nám připomíná, že lidé s postižením mají právo na samostatný a nezávislý život. Za Kancelář vyjádřila podporu zástupkyně ombudsmana Monika Šimůnková, která má svěřenou agendu týkající se monitorování práv lidí se zdravotním postižením. </p>"
---

<!-- imported from the old website -->

<p>“Nezávislý život považujeme všichni za něco tak samozřejmého, že o tom často ani nepřemýšlíme. Považujeme za přirozené, že máme nad svými životy kontrolu a můžeme samostatně činit všechna rozhodnutí, která se nás týkají. Ne pro všechny je ale takový život samozřejmostí. Mnozí z nás musí za toto právo stále bojovat. Za to, aby mohli studovat, pracovat, mít rodinu nebo vést plnohodnotný společenský život. Evropský den nezávislého života nám připomíná, že lidé s postižením musí na své cestě k samostatnému životu překonávat překážky, aby mohli vést samostatný, nezávislý a důstojný život. Zasluhují si v tomto naši pozornost a podporu,” říká ke dni nezávislého života zástupkyně ombudsmana Monika Šimůnková. </p><br /><p>Při příležitosti Evropského dne nezávislého života jsme pro vás připravili dárek: možnost online sledovat dokumentární film Síla vzdoru (AUS, 86 min., 2017, s českými titulky). Tento jedinečný dokument zobrazuje boj lidí s postižením za jejich práva a nezávislost v USA, Velké Británii a Austrálii. Uvidíte: Odhodlání a naději. Příběhy lidí s postižením. Zkušenosti ze života v ústavech. Demonstrace. A mnoho dalšího. </p><h5>INSTRUKCE KE SLEDOVÁNÍ FILMU:</h5><p>Film naleznete pod odkazem: <a href="https://vimeo.com/411309106" target="_blank">https://vimeo.com/411309106</a></p><p><b>Heslo:</b> Film<sup>2</sup>020</p><p><b>Časové omezení:</b> sledujte kdykoliv <b>od 10:00 ráno v úterý 5. května až do 10:00 ráno 6. května.</b></p><p><span style="font-size: 12.8px;">S českými titulky (potřeba nastavit v panelu pod filmem, pod ikonou CC)</span></p>
