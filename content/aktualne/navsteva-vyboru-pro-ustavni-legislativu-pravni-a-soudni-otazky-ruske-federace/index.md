---
title: "Návštěva Výboru pro ústavní legislativu, právní a soudní otázky Ruské federace"
tags:
  - Tisková zpráva
oldUrl: "/aktualne/tiskove-zpravy-2013/navsteva-vyboru-pro-ustavni-legislativu-pravni-a-soudni-otazky-ruske-federace"
date: 2013-05-14
perex: "<p></p>"
---

<!-- imported from the old website -->

<p>Zástupce veřejného ochránce práv Stanislav Křeček přijal delegaci Výboru Rady federace Federálního shromáždění Ruské federace pro ústavní legislativu, právní a soudní otázky a rozvoj občanské společnosti, vedenou předsedou výboru Alexandrem Alexandrovičem Klišasem. </p><p>Výbor pro ústavní legislativu, právní a soudní otázky a rozvoj občanské společnosti je považován za jeden z klíčových výborů horní komory ruského Parlamentu. V kompetenci jsou otázky změn a úprav ústavy RF, lidských práv a svobod, problematika státního zřízení a systému soudnictví, prokuratury, vyšetřování, justice, advokacie, notářství, ústavního, trestního, občanského i správního práva, boje s korupcí, rozvoje občanské společnosti a mnoho dalších otázek týkajících se všech občanů. Zástupci výboru se v rámci pracovní návštěvy České republiky chtějí blíže seznámit s legislativním procesem a justicí ČR. Při informativním setkání se zástupcem veřejného ochránce práv se proto zajímali především o působnost ochránce ve vztahu k soudům a o některá jeho zvláštní oprávnění s tím související, konkrétně o možnost podávat kárnou žalobu na předsedy a místopředsedy soudů. </p><p><img src="/uploads-import/img/Akce2013/rusove.jpg" height="284" width="620" alt="" /></p>
