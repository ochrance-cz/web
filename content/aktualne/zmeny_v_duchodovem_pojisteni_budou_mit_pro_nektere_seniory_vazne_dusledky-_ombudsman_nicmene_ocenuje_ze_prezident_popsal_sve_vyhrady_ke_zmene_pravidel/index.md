---
title: Změny v důchodovém pojištění budou mít pro některé seniory vážné
  důsledky. Ombudsman nicméně oceňuje, že prezident popsal své výhrady ke změně
  pravidel
date: 2023-09-01T14:04:43.723Z
vystupy:
  - tz
perex: >
  <p>Ombudsman Stanislav Křeček přivítal komentář, který prezident Petr Pavel
  připojil k&nbsp;informaci o podpisu zákona o důchodovém pojištění. Výhrady
  prezidenta republiky ke změně&nbsp;pravidel pro odchod do předčasného důchodu
  se shodují s&nbsp;obavami, které v&nbsp;souvislosti s&nbsp;dopady zákona
  opakovaně zveřejnil ombudsman.</p>
---
<p><em>&bdquo;Vítám, že pan prezident sdílí můj kritický pohled na </em><em>okamžitou platnost změn v&nbsp;předčasných důchodech. Zároveň chápu důvody, které jej vedly k&nbsp;podpisu zákona. To, že svůj podpis připojil až dnes, počátkem září, vnímám jako vstřícný krok vůči těm, kteří by v&nbsp;nejbližším měsíci dosavadní podmínky pro odchod do předčasného důchodu splnili. Ti nyní mají možnost o předčasný důchod požádat ještě podle původních pravidel,&ldquo;</em> vysvětlil ombudsman Stanislav Křeček.</p>

<p>Potvrdil také, že neustále dostává podněty od lidí, pro které je náhlá změna pravidel pro odchod do předčasného důchodu velkým zásahem do jejich životních plánů, a bude mít dopad na jejich sociální i ekonomické zázemí. Své připomínky k normě shrnul ombudsman prezidentovi také v&nbsp;dopise poté, co minulý týden návrh zákona schválil Senát.</p>

<p>Prezident Petr Pavel ve svém dnešním vyjádření mimo jiné poukázal právě na nepříznivé dopady, které bude mít okamžitá planost zaváděných změn: <em>&bdquo;U předčasných důchodů je problematická náhlost zkrácení doby nejdřívějšího možného odchodu do předčasného důchodu z 5 na 3 roky před standardním důchodovým věkem. V kombinaci s extrémně krátkým (de facto nulovým) rozdílem mezi termínem platnosti a účinnosti novely zákona může tento postup zakládat v inkriminované části populace nadměrnou nerovnost v přístupu k institutu předčasných důchodů,&ldquo;</em> uvedl prezident Petr Pavel po podpisu zákona.</p>

<p><a href="https://www.hrad.cz/cs/pro-media/tiskove-zpravy/aktualni-tiskove-zpravy/prezident-republiky-podepsal-zakon-17317#from-list">Kritický komentář</a> prezidenta, je podle ombudsmana jednoznačným vzkazem vládě, aby se v&nbsp;budoucnu podobná situace neopakovala. <em>&bdquo;Této situaci jsme mohli předejít, kdyby se návrh připravoval s&nbsp;dostatečným časovým&nbsp;předstihem a předkladatel zhodnotil všechny připomínky zúčastněných subjektů,&ldquo;</em> dodal ombudsman, který se k&nbsp;návrhu zákona vyjadřoval už během připomínkového řízení.</p>
