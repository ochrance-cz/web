---
title: "Ombudsmanka pomohla muži získat vyšší invalidní důchod"
vystupy:
  - tz
oldUrl: "/aktualne/tiskove-zpravy-2017/ombudsmanka-pomohla-muzi-ziskat-vyssi-invalidni-duchod"
date: 2017-08-17
perex: "<p>Muž pobíral neadekvátně nízký invalidní důchod. Jeho opatrovnice se v této věci obrátila na ombudsmanku. V průběhu šetření se nám podařilo prokázat, že výše jeho důchodu je skutečně špatně vypočítaná a bylo tomu tak i v minulosti. Na základě našeho šetření přiznala Česká správa sociálního zabezpečení (ČSSZ) muži takřka o 2000 korun vyšší důchod a současně mu byl vyplacen doplatek za předchozí období přesahující 200 tisíc korun. Případ jsme tak mohli uzavřít, protože pochybení úřadů bylo napraveno. </p>"
---

<!-- imported from the old website -->

<p>V případu tohoto muže došlo ke dvěma pochybením. Bylo nesprávně stanoveno datum vzniku invalidity a samotná výše invalidního důchodu byla vypočtena nesprávně. Muž trpěl od narození mentálním postižením a v pozdějším věku byl částečně zbaven svéprávnosti. Opatrovnicí byla stanovena jeho příbuzná, která o muže dodnes pečuje. </p> <p><span style="font-size: 12.8px;">Vzhledem ke svému postižení nemohl muž nikdy vykonávat práci a byl odkázán na péči druhých. V této situaci mu náleží invalidní důchod. V průběhu šetření byla na základě naší iniciativy vykonána mimořádná kontrolní lékařská prohlídka. Na jejím základě byl posunut vznik mužovy invalidity z roku 2000 na rok 1996.</span></p> <p><span style="font-size: 12.8px;">ČSSZ následně provedla revizi přepočtu výše důchodu v době vzniku invalidity a informovala nás, že by přepočtení pro tohoto muže nemělo význam, protože výsledná částka by činila 275 korun. S tím jsme však nemohli souhlasit. Podle rozhodné právní úpravy jsme totiž vypočítali částku, která by v roce 1996 činila 2653 korun měsíčně.</span></p> <p><span style="font-size: 12.8px;">ČSSZ své pochybení následně uznala. Aktuální výši invalidního důchodu muži zvedla z 3515 korun na 5430. Doplatila mu také rozdíl ve vyplácené částce mezi léty 2006 – 2017. Jsme rádi, že opatrovnice hájila zájmy tohoto muže, který se sám bránit nemohl, a obrátila se se svým problémem na ombudsmanku.  </span></p>
