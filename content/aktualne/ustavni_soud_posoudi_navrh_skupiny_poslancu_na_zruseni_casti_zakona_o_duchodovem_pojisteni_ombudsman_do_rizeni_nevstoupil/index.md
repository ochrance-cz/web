---
title: Ústavní soud posoudí návrh skupiny poslanců na zrušení části zákona o
  důchodovém pojištění, ombudsman do řízení nevstoupil
date: 2023-06-19T13:02:37.350Z
vystupy:
  - tz
perex: >
  <p>V návrhu Ústavnímu soudu opoziční poslanci napadli červnový výpočet
  valorizace penzí, kdy důchodci dostali v&nbsp;průměru nižší částku. Ústavní
  soud nyní ombudsmanovi zaslal návrh s&nbsp;dotazem, zda do řízení vstoupí jako
  vedlejší účastník. Ombudsman se rozhodl, že tohoto práva nevyužije. Způsob
  valorizace důchodů je výsledkem konkrétní sociální politiky vlády, do které
  ombudsman<br />

  přímo nezasahuje.</p>
---
<p>&bdquo;<em>Způsob valorizace důchodů je ryze politická otázka, k&nbsp;níž se ze své pozice stavím zdrženlivě. Proto jsem se ani v&nbsp;minulosti, stejně jako mí předchůdci, k&nbsp;této problematice nevyjadřoval.&nbsp;</em><em>Výsledné řešení musí být vždy politickým kompromisem a brát ohled na aktuální ekonomické možnosti státu. Na druhou stranu se domnívám, že způsob projednávání v Poslanecké sněmovně v režimu legislativní nouze může vzbuzovat pochybnosti veřejnosti o jeho souladu s ústavním pořádkem a jeho legitimitě. To nedává dobrý signál veřejnosti ohledně dodržování zásad právního státu. I když mám určité výhrady ke způsobu projednávání v&nbsp;legislativní nouzi, což může u veřejnosti budit dojem, že se &sbquo;mění pravidla uprostřed hry&lsquo;, ponechávám rozhodnutí na Ústavním soudu. Ten posoudí, zda tyto nedostatky v&nbsp;zákonodárné proceduře jsou natolik zásadní, aby odůvodnily zrušení zákona pro jeho rozpor s&nbsp;ústavním pořádkem</em>,&ldquo; uvedl ombudsman Stanislav Křeček.</p>
