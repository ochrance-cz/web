---
title: "Příběhy, které inspirují – diskriminace z důvodu zdravotního postižení"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/pribehy-ktere-inspiruji-diskriminace-z-duvodu-zdravotniho-postizeni/"
date: 2019-03-04
perex: "<p>Veřejná ochránkyně práv vydala nový leták, v němž informuje o pěti případech diskriminace na základě zdravotního postižení, které v uplynulých letech řešila a v nichž se podařilo zajistit nápravu.</p>"
---

<!-- imported from the old website -->

<p>Jak vyplynulo z výzkumu <a title="Otevření do nového okna" href="/uploads-import/ESO/CZ_Diskriminace_v_CR_vyzkum_01.pdf" target="_blank"> Diskriminace v ČR: oběti diskriminace a jejich překážky v přístupu ke spravedlnosti</a> (1.6 MB, Adobe Acrobat dokument)- oběti diskriminace často nevědí, zda dané jednání skutečně naplňuje znaky diskriminace, jak se lze bránit, na koho se lze obrátit, jak si zaopatřit důkaz ani čeho se lze domoci. Část obětí si není ani vědoma toho, že byla diskriminována nebo obtěžována, případně případy diskriminace vnímají jako tak běžnou součást života, že jejich řešení považují za ztrátu času.</p> <p>Nahlašování diskriminace a obrana proti nerovnému zacházení jsou přitom klíčové při vymáhání práva a zlepšování situace ohrožených osob.</p> <h5>Diskriminace z důvodu zdravotního postižení</h5> <p>Diskriminací z důvodu zdravotního postižení se rozumí situace, kdy je s určitou osobou zacházeno méně příznivě než s ostatními, protože má zdravotní postižení nebo je v blízkém vztahu s osobou se zdravotním postižením. Diskriminací může být i případ, kdy Vás někdo považuje za osobu se zdravotním postižením, ačkoliv jí nejste.</p> <p>K diskriminaci na základě zdravotního postižení může docházet v různých životních situacích. </p> <p>Můžete si přečíst pět reálných případů, které ombudsmanka úspěšně vyřešila:</p><ul><li>Příběh pana Tomáše, který je nevidomý a kterému město odmítlo pronajmout obecní byt a pak se mu muselo omluvit a zaplatit 50 000Kč odškodné,</li><li>příběh paní Milady a jejího syna, kteří jsou neslyšící a kterým bytové družstvo nechtělo zřídit ani proplatit potřebný videotelefon,</li><li>příběh školáka Pavla, který se zničehonic ve škole zhoršil a kterému zásah ombudsmanky pomohl k získání odborného doporučení,</li><li>příběh pana Karla, který měl obtíže s ledvinovými kameny a kvůli šikanóznímu jednání zaměstnavatele mimosoudně získal finanční kompenzaci ve výši 220 000Kč a omluvu, </li><li>příběh paní Věry, která díky pomoci ombudsmanky získala vyhrazené parkování přímo v místě bydliště.</li></ul> <p><b>Diskriminace je nepřípustná – pokud k ní dojde, obraťte se na ombudsmanku. Má to smysl.</b></p><p>Informace o tom, jak se bránit proti diskriminaci na základě zdravotního postižení, najdete v našem <a title="Otevření do nového okna" href="/uploads-import/Letaky/Diskriminace-zdravotni-postizeni.pdf" target="_blank"> letáku</a> (161.8 kB, Adobe Acrobat dokument).</p>
