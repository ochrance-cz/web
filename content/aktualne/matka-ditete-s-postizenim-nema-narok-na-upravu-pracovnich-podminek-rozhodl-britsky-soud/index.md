---
title: "Matka dítěte s postižením nemá nárok na úpravu pracovních podmínek, rozhodl britský soud"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/matka-ditete-s-postizenim-nema-narok-na-upravu-pracovnich-podminek-rozhodl-britsky-soud/"
date: 2014-10-30
perex: "<p>Britský odvolací soud rozhodl, že povinnost zaměstnavatele přijmout přiměřená opatření se nevztahuje na případy, kdy postižením netrpí zaměstnanec sám, ale jeho dítě.</p>"
---

<!-- imported from the old website -->

<p class="align-blok">Britská učitelka pracující v Německu pro britské ministerstvo obrany žádala o přeřazení zpět do Velké Británie, protože v Německu nebyla k dispozici vhodná zařízení pro vzdělávání její dcery se zdravotním postižením. Tato pracovnice opírala svou žádost o <a title="Otevření do nového okna" href="/uploads-import/DISKRIMINACE/pravni_predpisy/SMERNICE_RADY_obecny_ramec_pro_rovne_zachazeni_v_zamestnani.pdf" target="_blank"> rámcovou směrnici 2000/78/ES</a> (356.6 kB, Adobe Acrobat dokument), která přiznává ochranu nejen osobám se zdravotním postižením, ale odvozeně chrání také zaměstnance, který by byl vystaven diskriminaci na základě zdravotního postižení svého dítěte. Jedná se o ochranu před tzv. odvozenou diskriminací (<em>associative discrimination</em>), kterou Soudní dvůr EU poprvé aplikoval v roce 2008 v případě <a title="Otevření do nového okna" href="http://curia.europa.eu/juris/liste.jsf?pro=&amp;nat=or&amp;oqp=&amp;dates=&amp;lg=&amp;language=cs&amp;jur=C%2CT%2CF&amp;cit=none%252CC%252CCJ%252CR%252C2008E%252C%252C%252C%252C%252C%252C%252C%252C%252C%252Ctrue%252Cfalse%252Cfalse&amp;td=ALL&amp;pcs=Oor&amp;avg=&amp;page=1&amp;mat=or&amp;parties=coleman&amp;jge=&amp;for=&amp;cid=141215" target="_blank">Coleman</a> . </p><p class="align-center align-bottom align-blok">Učitelka se bránila u soudu prvního stupně (Employment Tribunal), ten však konstatoval, že povinnost přijmout přiměřená opatření se neuplatní v případě odvozené diskriminace. Soud druhého stupně (Employment Appeal Tribunal) potvrdil rozhodnutí nižší instance a odvolání zamítnul. Žalobkyně se proto obrátila na nadřízený soud (Court of Appeal). V odvolacím řízení před tímto soudem argumentovala článkem 5 výše zmíněné směrnice, který uvádí, že <em>„pokud to konkrétní případ vyžaduje, musí zaměstnavatel přijmout vhodná opatření, která dané zdravotně postižené osobě umožní přístup k zaměstnání, jeho výkon nebo postup v zaměstnání nebo absolvování odborného vzdělávání, pokud tato opatření pro zaměstnavatele neznamenají neúměrné břemeno“</em>. Z tohoto ustanovení odvodila nárok na přijetí vhodného opatření, konkrétně změny místa výkonu práce, aby její dcera se zdravotním postižením mohla navštěvovat vhodnou školu. Odvolací soud však sdílel názor nižších soudů, a odvolání zamítnul s odůvodněním, že nárok na přijetí vhodných opatření nelze odvodit ze zdravotního postižení dítěte. </p><p>Podrobnější informace v anglickém jazyce dostupné <a title="Otevření do nového okna" href="http://www.non-discrimination.net/content/media/UK-66-no%20duty%20to%20adjust%20for%20associative%20discrimination.pdf" target="_blank">zde</a> .</p>
