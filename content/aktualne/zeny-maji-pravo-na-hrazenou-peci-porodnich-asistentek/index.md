---
title: "Ženy mají právo na hrazenou péči porodních asistentek"
tags:
  - Tisková zpráva
oldUrl: "/aktualne/tiskove-zpravy-2018/zeny-maji-pravo-na-hrazenou-peci-porodnich-asistentek"
date: 2018-06-22
perex: "<p>Porodní asistentky nabízí možnost domácí návštěvy těhotné ženy či matky v období šestinedělí. Pomáhají ženám zvládnout náročné životní období. Porodní asistentky mohou poskytovat a zajišťovat základní a specializovanou ošetřovatelskou péči těhotné ženě, rodící ženě a ženě do šestého týdne po porodu (tzv. šestinedělce). V některých krajích je jejich péče běžně dostupná a hrazená ze zdravotního pojištění. V jiných krajích jsou jejich služby takřka nedostupné. Není přitom jasné, proč existují tak velké regionální rozdíly. </p>"
---

<!-- imported from the old website -->

<p>Předporodní a poporodní péče je převážně zajištěna gynekology, kterým tuto péči hradí zdravotní pojišťovny. V některých regionech zdravotní pojišťovny uzavřely smlouvy nejen s gynekology, ale i s porodními asistentkami<a href="file:///C:/Users/biler/Documents/Tiskov%C3%A9%20zpr%C3%A1vy/Porodn%C3%AD%20asistentky/TZ_asistentky_v2.docx#_ftn1" name="_ftnref1">[1]</a>.</p> <p>V těchto oblastech tak mají těhotné a matky možnost svobodnějšího výběru mezi péčí gynekologa a porodní asistentky. V ostatních případech si musí hradit péči soukromé porodní asistentky ze svých zdrojů.</p> <p>Je nežádoucí a nespravedlivé, aby možnost výběru měly těhotné a matky pouze v některých regionech. Jestliže v právních předpisech tyto činnosti patří mezi zdravotní pojišťovnou hrazené, měla by být služba porodních asistentek umožněna po celém území České republiky.</p> <p>Ombudsmanka se na základě obdrženého podnětu rozhodla zahájit šetření, které má osvětlit, proč je mezi kraji tak velký rozdíl v dostupnosti péče porodních asistentek. V rámci tohoto šetření se zaměřila na předporodní a poporodní péči.</p> <p>Pojišťovna má povinnost zajistit místní a časovou dostupnost hrazených služeb. Oslovila tedy zdravotní pojišťovny, aby získala aktuální data týkající se dostupnosti hrazené péče porodních asistentek.</p> <p>Pojišťovny vysvětlují regionální nerovnováhu nezájmem pacientek v některých krajích. Ženy, pro které jsou služby porodních asistentek v tuto chvíli nedostupné, by se proto měly primárně obrátit na své pojišťovny a kraje s požadavkem, aby jim byla zpřístupněna péče porodních asistentek a to hrazená ze zdravotního pojištění.</p> <p>Je pravda, že naprostou převahu péče o těhotné a šestinedělky pokrývají gynekologové a jejich zdravotní sestry. Je však otázkou, zda by tyto ženy neměly mít možnost samy si určit, jakou péči si přejí dostávat, pokud jim to zdravotní stav umožňuje. Vzhledem k tomu, že v některých regionech ženy takovou možnost mají, lze na tuto otázku odpovědět kladně.</p> <p>Některé zdravotní pojišťovny tvrdí, že péče gynekologů pokrývá veškeré potřeby těhotných a šestinedělek. Některým ženám skutečně péče gynekologů stoprocentně vyhovuje. Existuje však část žen, která by péče porodních asistentek ráda využila. Velké pozitivum služeb porodních asistentek spočívá v tom, že nabízí možnost domácí návštěvy těhotné či matky v období šestinedělí.</p> <h5>Regionální rozdíly:</h5><p><img src="https://www.ochrance.cz/fileadmin/user_upload/DISKRIMINACE/asistentky_v_krajich_2.png" width="581" height="447" alt="" /></p> <p><a href="file:///C:/Users/biler/Documents/Tiskov%C3%A9%20zpr%C3%A1vy/Porodn%C3%AD%20asistentky/TZ_asistentky_v2.docx#_ftnref1" name="_ftn1">[1]</a> S těmi, které působí jako samostatné poskytovatelky zdravotních služeb.</p>
