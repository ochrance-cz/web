---
title: "Ochránkyně vydala souhrnnou zprávu ze zařízení pro seniory"
tags:
  - Tisková zpráva
oldUrl: "/aktualne/tiskove-zpravy-2015/ochrankyne-vydala-souhrnnou-zpravu-ze-zarizeni-pro-seniory"
date: 2015-05-20
perex: "<p>Zpráva shrnuje poznatky z pobytových zařízení sociálních služeb pečujících o seniory a může sloužit jako pomůcka a zdroj informací pro všechny, kdo v sociálních službách působí či se o ně zajímají. Cílem zprávy je přispívat ke zlepšení péče o staré a bezmocné lidi.</p>"
---

<!-- imported from the old website -->

<p>Cílem systematických návštěv je prevence špatného zacházení a právě v péči o osoby bezmocné, závislé na poskytované péči, je podle ochránkyně je mnoho oblastí, kde může ke špatnému zacházení dojít. Návštěvy v zařízeních sociálních služeb, které proběhly ještě za působení předchozího ombudsmana Pavla Varvařovského, některé případy špatného či nedůstojného zacházení zjistily. S jeho závěry a doporučeními se ochránkyně ztotožňuje a je přesvědčena, že cílem společnosti by mělo být zajištění důstojného stáří, zvyšování kvality péče a respektu vůči starým a bezmocným lidem.</p><p>Zpráva konstatuje, že většina vytknutých pochybení nebyla výsledkem úmyslné chyby personálu. Zaměstnanci naopak často podávali obdivuhodné výkony a projevovali mimořádnou empatii. V řadě případů však neměli nastavená pravidla a postupy pro určitý okruh činností (např. úkoly a povinnosti v rámci procesu prevence malnutrice, sledování bolesti, atd.), případně nebyla pravidla dostatečně vysvětlena. </p><p><a title="Otevření do nového okna" href="https://www.ochrance.cz/fileadmin/user_upload/ochrana_osob/ZARIZENI/Socialni_sluzby/2015_Zprava_domovy_pro_seniory.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva z návštěv domovů pro seniory a domovů se zvláštním režimem</a> (797.6 kB, Adobe Acrobat dokument)</p><p>Další informace týkající se zařízení pro seniory najdete <a href="https://www.ochrance.cz/ochrana-osob-omezenych-na-svobode/zarizeni/zarizeni-socialnich-sluzeb/">zde</a>.</p>
