---
title: "Role lidských práv ve veřejné správě: Zaostřeno na práva lidí s postižením"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/role-lidskych-prav-ve-verejne-sprave-zaostreno-na-prava-lidi-s-postizenim/"
date: 2020-10-22
perex: "<p></p>"
---

<!-- imported from the old website -->

<p>Dne 21. října 2020 v rámci osvětové činnosti proběhl mezinárodní seminář pro studenty veřejné správy z Osnabrücké univerzity. Mgr. et Mgr. Eliška Mocková LL.M. z odboru ochrany práv lidí s postižením diskutovala se studenty bakalářského programu Public Administration o roli lidských práv ve veřejné správě. Konkrétně se přednáška věnovala právům lidí s postižením. V první části se přednášející věnovala popisu praktických činností, které obnáší monitorování Úmluvy OSN o právech lidí s postižením. Následně se přednáška zaměřila na systémové problémy, se kterými se právníci Kanceláře veřejného ochránce práv při své činnosti setkávají a které se týkají veřejné správy, jako je např. výkon veřejného opatrovnictví či sociální práce. Tyto byly poté i předmětem debaty. Debata se dotkla i konkrétních právních problémů (možnost omezování svéprávnosti v české legislativě oproti německé), společenských problémů (jako jsou negativní postoje k inkluzivnímu vzdělání, ekonomických problémů (ohrožení chudobou) i jiných témat (zvýšené nebezpečí segregace lidí s postižením v ústavních zařízeních s rizikem násilí a jiných porušování práv).</p> <p> </p> Pro více informací nebo v případě zájmu o podobný seminář se prosím obracejte na <a href="mailto:eliska.mockova@ochrance.cz">eliska.mockova@ochrance.cz</a>  nebo telefonicky na +420 542 542 273.
