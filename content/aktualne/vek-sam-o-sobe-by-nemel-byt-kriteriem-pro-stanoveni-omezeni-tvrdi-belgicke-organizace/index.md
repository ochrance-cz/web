---
title: "Věk sám o sobě by neměl být kritériem pro stanovení omezení, tvrdí belgické organizace"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2020/vek-sam-o-sobe-by-nemel-byt-kriteriem-pro-stanoveni-omezeni-tvrdi-belgicke-organizace/"
date: 2020-05-27
perex: "<p>Organizace hájící práva starších lidí v Belgii kritizují protipandemické opatření, které povoluje péči o vnoučata pouze prarodičům, kteří nedosáhli věku 65 let.</p>"
---

<!-- imported from the old website -->

<p>Belgie od května pozvolna uvolňuje omezení, která v předchozích měsících zavedla kvůli pandemii koronaviru. Uvolňování opatření se týká mimo jiné i podmínek, za kterých mohou belgičtí prarodiče pomáhat s hlídáním a péčí o svá vnoučata. Vzájemný kontakt je sice povolen, ale pouze za přísných podmínek. Kontakt může probíhat pouze v úzkém kruhu blízkých, prarodiče musí být mladší 65 let a musí být v dobrém zdravotním stavu.</p> <p>Belgické organizace OKRA a Vlaamse Ouderenraad, jež se zabývají ochranou práv starších lidí, považují podmínku věkového limitu za diskriminační. Uvedené organizace namítají, že se jedná o nahodile zvolenou věkovou hranici. Podle nich totiž dosažení věku 65 let neznamená, že se z člověka najednou stane „zranitelná cílová skupina“. Podle organizací nebylo dosud dostatečně prokázáno, že prarodič ve věku 65 let je automaticky vystaven většímu riziku než prarodič, kterému je o rok méně. Velká skupina prarodičů ve věku 65 a více let je tak podle organizací v důsledku tohoto opatření znevýhodněna. </p> <p>Organizace uvádějí, že veškeré restrikce musí mít legitimní důvod a musí být přiměřené a nezbytné. Stejného cíle se v tomto případě může dosáhnout opatřením, které bude zaměřeno na starší osoby se zdravotními problémy. Základním určujícím kritériem by tak podle organizací měl být zdravotní stav, nikoli předem definovaný věk. </p> <p>Organizace proto varují před podobně nastavenými opatřeními, které mohou přispívat k normalizování věkové diskriminace ve společnosti.</p> <p> </p> <p>Více informací zde:</p> <p><a href="https://www.age-platform.eu/age-member-news/age-itself-should-never-be-criterion-prohibit-%E2%80%93-flemish-senior-organisations-react" target="_blank">https://www.age-platform.eu/age-member-news/age-itself-should-never-be-criterion-prohibit-%E2%80%93-flemish-senior-organisations-react</a></p>
