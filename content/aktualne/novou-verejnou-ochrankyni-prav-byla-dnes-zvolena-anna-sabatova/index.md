---
title: "Novou veřejnou ochránkyní práv byla dnes zvolena Anna Šabatová"
vystupy:
  - tz
oldUrl: "/aktualne/tiskove-zpravy-2014/novou-verejnou-ochrankyni-prav-byla-dnes-zvolena-anna-sabatova"
date: 2014-02-14
perex: "<p>Funkce se ujme složením slibu do rukou předsedy Poslanecké sněmovny Jana Hamáčka, k čemuž by mělo dojít v úterý 18. února.</p>"
---

<!-- imported from the old website -->

<p><img src="/uploads-import/uploads/RTEmagicC_sabatova-fb2.jpg.jpg" style="PADDING-RIGHT: 10px; FLOAT: left" height="410" width="301" alt="" /> </p><p>Anna Šabatová se narodila 23. června 1951 v Brně. Absolvovala Filozofickou fakultu Univerzity Karlovy v Praze a v roce 2008 obhájila doktorskou práci na katedře teorie práva Právnické fakulty Masarykovy univerzity v Brně.</p><p>Nikdy nebyla členkou politické strany. Před listopadem 1989 se angažovala v disentu a patřila k prvním signatářům Charty 77. V roce 1986 byla její mluvčí. V letech 1978 až 1990 byla členkou Výboru na obranu nespravedlivě stíhaných, jehož je spoluzakladatelkou, a podílela se na vydávání periodika Informace o Chartě 77. </p><p>V letech 2001 – 2007 zastávala funkci zástupkyně veřejného ochránce práv. Od roku 2008 do března loňského roku stála v čele Českého helsinského výboru.</p><p>Je držitelkou řady vyznamenání, například Medaile Za zásluhy (2002), Ceny OSN za obranu lidských práv (1998) a Ceny Alice Garrigue Masarykové (2010).</p>Celoživotně se angažuje v oblasti ochrany lidských práv, zajímá se o sociální politiku v širším slova smyslu.
