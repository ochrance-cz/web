---
title: "Diskriminace na základě pohlaví v oblasti zboží a služeb a jejich poskytování je často opomíjeným tématem"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2015/diskriminace-na-zaklade-pohlavi-v-oblasti-zbozi-a-sluzeb-a-jejich-poskytovani-je-casto-opom/"
date: 2015-01-09
perex: "<p>Equinet, Evropská síť subjektů zabývajících se rovností (The European Network of Equality Bodies), vydal zprávu o uplatňování směrnice Rady 2004/113/ES, kterou se zavádí zásada rovného zacházení s muži a ženami v přístupu ke zboží a službám a jejich poskytování. Tato oblast je pro většinu členů Equinetu méně známým a často novým tématem. Nikoliv pro veřejnou ochránkyni práv.</p>"
---

<!-- imported from the old website -->

<p class="align-blok">Zpráva poukazuje na důležitou práci orgánů pro rovné zacházení při provádění zásady rovného zacházení s muži a ženami právě v přístupu k zboží a služeb a jejich poskytování. Dále upozorňuje na některé klíčové oblasti, ve kterých je potřeba dále pracovat. </p><p class="align-blok">Poznatky a doporučení ze zprávy Equinetu se dají shrnout následovně.</p><ul><li class="align-blok">Každý členský stát EU by měl mít zřízen nezávislý orgán pro rovné zacházení, který by se zabýval prosazováním, analýzou, sledováním a podporou rovného zacházení bez diskriminace na základě pohlaví. Tyto orgány by měly prostřednictvím svých právních, komunikačních a výzkumných prací zajistit účinné provádění směrnice k dosažení jednotlivých cílů směrnice. Státy EU by jim měly prostřednictvím vnitrostátních právních norem zajistit nezávislost a účinnost jejich aktivit.</li><li class="align-blok">Napříč EU existují odlišnosti v interpretaci ustanovení zboží a služeb ve vnitrostátních předpisech, což způsobuje zmatek a právní nejistotu pro práci orgánů pro rovné zacházení na vnitrostátní úrovni. Příkladem je třeba otázka legitimního dosahování cíle a přiměřenosti použitých prostředků u volného vstupu do restaurací a klubů, slev, nebo například tělocvičen určených jen pro ženy. Podle Equinetu je třeba v budoucnu vyjasnit některá ustanovení směrnice 2004/113/ES prostřednictvím autoritativních výkladů (vnitrostátní soudy, Soudní dvůr Evropské unie).</li><li class="align-blok">Je důležité zajistit, aby se definice služeb vztahovala i na veškerou zdravotní péči souvisejícím se zbožím a službami, včetně služeb financovaných státem či z prostředků spotřebitelů.</li><li class="align-blok">Členské státy mají rovněž zajistit, aby se ustanovení rovného zacházení v oblasti zboží a služeb vztahovala i na všechny trans a intersexuální osoby.</li><li class="align-blok">Újma způsobená diskriminací na základě pohlaví v oblasti zboží a služeb je často nižší v porovnání s diskriminací v oblasti zaměstnanosti, což částečně vysvětluje nízký počet soudních případů. Je proto třeba zjišťovat a sledovat splňování požadavku přiměřených a účinných sankcí.</li><li class="align-blok">Dále je nutné třeba zvyšovat informovanost a znalost směrnice ve veřejné sféře a justici, aby se zásada rovného zacházení stala realitou. Hlavní roli v budování společného vědomí mají orgány pro rovné zacházení (equality bodies).</li><li class="align-blok">V neposlední řadě je důležité dělat výzkumy v oblastech, kde k diskriminaci dochází nejvíce. Státy by měly mapovat její rozsah, dopad a reakce lidí. Výzkumy by měly být prováděny na evropské i vnitrostátní úrovni.</li></ul><p class="align-blok">Celou zprávu v anglickém jazyce naleznete <a title="Otevření do nového okna" href="http://www.equineteurope.org/Equality-Bodies-and-the-Gender" target="_blank">zde</a> .</p><p class="align-blok">Případy ochránkyně z oblasti zboží a služeb (související nejen s pohlavím) lze nalézt <a href="/diskriminace/pripady-ochrance/diskriminace-dle-oblasti/zbozi-a-sluzby/">zde</a>. </p>
