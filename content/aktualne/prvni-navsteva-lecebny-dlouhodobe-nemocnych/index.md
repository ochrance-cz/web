---
title: "První návštěva léčebny dlouhodobě nemocných"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/prvni-navsteva-lecebny-dlouhodobe-nemocnych/"
date: 2015-04-17
perex: "<p>Veřejná ochránkyně práv na přelomu března a dubna 2015 provedla první systematickou návštěvu léčebny dlouhodobě nemocných z aktuálního cyklu návštěv.</p>"
---

<!-- imported from the old website -->

<p>Návštěva proběhla v Léčebně pro dlouhodobě nemocné v Hradci Králové. Kromě právníků Kanceláře se jí jako externí konzultanti zúčastnily lékařka a dvě zdravotní sestry. Mezi prošetřovanými tématy byla jednak zdravotní péče (prevence malnutrice, péče o rány, zacházení s tišící medikací), a dále ochrana práva na soukromí (při hygieně, na toaletě, možnost mít soukromí s návštěvou) či materiální podmínky zařízení. </p><p>Návštěva trvala dva dny. Její součástí bylo i noční šetření a šetření v časných ranních hodinách. Spočívala v prohlídce léčebny (pokoje pacientů, koupelny, toalety, další prostory, které využívá personál), v rozhovorech s pacienty a se zaměstnanci, ve studiu dokumentace a v pozorování personálu při práci. </p><p>Návštěvy LDN navazují na projekt mapování zacházení se seniory v institucích, který započal na jaře 2013 návštěvami domovů pro seniory a domovů se zvláštním režimem. </p>
