---
title: "Volební kampaně bez diskriminace a nenávistných projevů"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/volebni-kampane-bez-diskriminace-a-nenavistnych-projevu/"
date: 2019-03-25
perex: "<p>S ohledem na blížící se volby do Evropského parlamentu vydal Equinet Doporučení pro boj s diskriminací a nenávistnými projevy ve volebních kampaních. Equinet je Evropská síť orgánů pro rovné zacházení, která spojuje 49 orgánů pro rovné zacházení z 36 evropských zemí, včetně všech států EU. Orgánem pro rovné zacházení je v ČR veřejný ochránce práv (ombudsman).</p>"
---

<!-- imported from the old website -->

<p>V nadcházejícím období, spojeném s evropskými volbami, je důležité připomenout si a potvrdit hodnoty, které jsou pro EU klíčové. Je třeba odsoudit nenávistné projevy politiků a političek, používání diskriminačního jazyka a navrhování diskriminačních politik, ke kterým se mohou kandidáti a kandidátky uchýlit za účelem jejich zvolení.</p><p>Národní orgány pro rovné zacházení jsou hlavními aktéry, pokud jde o řešení nenávistného projevu ve veřejném diskurzu. S pomocí občanských organizací usilují o potírání diskriminace, pomoc obětem a podporu začlenění do společnosti, kde je každý plně respektován a považován za rovnocenného člena či členku společnosti. </p><p>Podstatnou součástí aktivního občanství je i schopnost volit ve volbách a chránit se před stigmatizací a nepřátelským diskurzem.</p><p>Cílem doporučení Equinetu je soustředit se na princip rovnosti, zákazu diskriminace, na potírání nenávistných projevů a na důležitost řešení citlivých témat a na podporu rovného zastoupení na volebních kandidátkách.</p>Doporučení v českém jazyce naleznete <a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Equinet-volby_doporuceni.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (838 kB, Adobe Acrobat dokument), v anglickém <a title="Otevření do nového okna" href="http://www.equineteurope.org/IMG/pdf/equinet_election_recommendation_final.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.
