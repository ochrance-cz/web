---
title: "Ocenění Flamma pro právní expertky: Marie Kmecová z kanceláře ombudsmana
  mezi laureátkami!"
date: 2025-03-05T11:00:00
vystupy:
  - aktualita
perex: "<p>Gratulujeme naší právničce Marii Kmecové k ocenění Flamma! Jedná se o
  prestižní cenu, kterou dostávají výjimečné a uznávané expertky z&nbsp;Česka a
  Slovenska za svou inspirativní práci v&nbsp;oblasti práva. Cenu
  uděluje&nbsp;projekt #PRVNÍCH100LET,&nbsp;který se věnuje podpoře žen
  v&nbsp;právnických profesích.</p>"
attachments:
  - title: Podrobné informace k letošnímu ročníku ceny Flamma na stránkách pořadatele
    file: https://www.prvnich100let.cz/post/ocen%C4%9Bn%C3%AD-flamma-pro-inspirativn%C3%AD-pr%C3%A1vni%C4%8Dky-z%C3%ADskaly-v%C3%BDjime%C4%8Dn%C3%A9-soudkyn%C4%9B-%C4%8Di-akademi%C4%8Dky-%C4%8Destn%C3%A9-ocen%C4%9Bn%C3%AD-z
---
<p>V&nbsp;letošním čtvrtém ročníku bylo více než 40 nominovaných. Do užšího výběru se probojovalo 12 z&nbsp;nich. Objevily se mezi nimi ženy, které aktivně přispívají k formování nastupující generace právníků a právniček. Nechyběly ani zástupkyně justice a veřejného sektoru.</p>
<p>V&nbsp;pondělí 3. března pak hlediště divadla Jatka78 zaplnily zástupkyně právnických profesí, ale i ženy z oblasti byznysu, neziskové sféry či politiky, aby v&nbsp;rámci
<strong>&nbsp;</strong>galavečera „Právničky na Jatkách“ podpořily finalistky prestižní ceny. Mezi laureátkami ocenění Flamma, byla i naše kolegyně, právnička zabývající se ochranou práv lidí zbavených svobody Marie Kmecová. Svou radost z&nbsp;ocenění shrnula takto:&nbsp;</p>
<p>„
<i>Cena Flamma mě překvapila, ale samozřejmě potěšila. Děkuji porotkyním za ocenění práce, kterou v&nbsp;kanceláři ombudsmana děláme pro ochranu lidí zbavených svobody před závažnými zásahy do práv a důstojnosti. Je to vzrušující práce, kde se stále testuje, nakolik jsou lidská práva brána skutečně vážně, nebo zda zůstávají jen na papíře. V&nbsp;Evropském výboru pro zabránění špatnému zacházení, jehož jsem členkou, jsem díky zkušenostem z&nbsp;kanceláře ombudsmana dobře obstála a daří se mi rozvíjet jeho práci</i>.“</p>
<p>Marii Kmecové i ostatním oceněným srdečně gratulujeme!</p>
<blockquote>
<figure class="image image-style-align-left">
<img src="https://www.ochrance.cz/aktualne/oceneni_flamma_pro_pravni_expertky_marie_kmecova_z_kancelare_ombudsmana_mezi_laureatkami/marie_kmecova.jpg" alt="Portrétní fotografie Marie Kmecové"></figure>
<p>
<strong>Marie Kmecová</strong>&nbsp;(42) vystudovala právo a v&nbsp;rámci doktorského studia také zdravotnickou etiku. Působí v&nbsp;oblasti ochrany práv lidí zbavených svobody, jako právnička Kanceláře veřejného ochránce práv a členka Evropského výboru pro zabránění mučení a nelidskému či ponižujícímu zacházení nebo trestání (CPT). V&nbsp;rámci monitorování podmínek a zacházení na místech zbavení svobody navštívila na sto zařízení v&nbsp;České republice a instituce v&nbsp;15 dalších evropských zemích. Podílí se na zavádění lidskoprávních standardů do české právní úpravy a praxe, příležitostně přednáší a publikuje. Ve volném čase se baví přípravou dětského tábora pro děti a ráda zajde do divadla nebo na koncert.</p></blockquote>
<blockquote>
<p>Ocenění FLAMMA pro současné inspirativní dámy v oblasti práva z Česka&nbsp;i Slovenska i ty, kteří přispívají k diverzitě v oblasti právnických profesí, odkazuje na političku a aktivistku Františkou Plamínkovou, která pomáhala vytvářet obraz ženy jednadvacátého století. &nbsp;</p>
<p>Učitelka a posléze senátorka bojovala za práva žen volit, pomáhala zrušit celibát v učitelském stavu a zasazovala se za rovnost mezi oběma pohlavími. V roce 1923 založila Ženskou národní radu, ve které se mimo jiné navrhovaly zákony týkající se rodiny. Jako první u nás vyslovila tezi, že stát má vytvořit podmínky, aby žena mohla povolání skloubit s rodinou. Byla inspirací pro všechny ženy, které se rozhodly bojovat za pravdu, svobodu, humanitu a demokracii.</p>
<p>Zdroj: 
<a href=" https://www.prvnich100let.cz/oceneni">Projekt #PRVNÍCH100LET</a></p></blockquote>
