---
title: "Veřejné zdravotní pojišťovny nesmí pro vymáhání dluhů najímat externí právníky"
tags:
  - Tisková zpráva
oldUrl: "/aktualne/tiskove-zpravy-2016/verejne-zdravotni-pojistovny-nesmi-pro-vymahani-dluhu-najimat-externi-pravniky"
date: 2016-08-29
perex: "<p>Pokud má někdo dluh na zdravotním pojištění, jsou zdravotní pojišťovny oprávněny a také povinny tyto dluhy vymáhat. K rutinnímu úkonu však nesmí najímat externí advokáty a neúměrně tak navyšovat náklady na vymáhání dluhu. Tyto další náklady zbytečně dopadají na bedra dlužníků. Pojišťovna má povinnost tyto rutinní úkony vykonávat sama.</p>"
---

<!-- imported from the old website -->

<p>Na veřejného ochránce práv se obrátila stěžovatelka, která nesouhlasila s dluhem, který po ní vymáhala její zdravotní pojišťovna prostřednictvím soudního exekutora. </p> <p>Zjistili jsme, že pojišťovna dluh vymáhala oprávněně. Pochybila ale v tom, že si k sepsání návrhu na nařízení exekuce najala externího právníka, který svou práci ohodnotil na dalších 17 000 korun. Původní dluh tak zbytečně narostl o další významnou položku. </p> <p>Při vymáhání nedoplatků má zdravotní pojišťovna povinnost vymáhat dluhy sama. Ve složitějších případech lze připustit, že využije služeb soudního exekutora. Není však možné, aby sepsání rutinního návrhu k soudnímu exekutorovi delegovala na najatého advokáta a náklady na jeho služby pak vymáhala po dlužníkovi.</p> <p>Zdravotní pojišťovna je zvláštním druhem právnické osoby, zřízené především za účelem provádění veřejného zdravotního pojištění. Výkon této činnosti představuje výkon státní správy, a v tomto ohledu je tedy třeba na zdravotní pojišťovny nahlížet obdobně jako na orgány státu jako takového.</p> <p>Pojišťovna uznala naši argumentaci a do budoucna zavedla pravidlo, podle kterého nebude pro běžné úkony související s exekucí najímat externí právníky a tím dále navyšovat nesplacené pohledávky svých dlužníků.  </p> <h5><span style="line-height: 17.92px; font-size: 12.8px;">Co může pojištěnec v podobné situaci udělat?</span></h5> <p>Pokud se pojištěnec dostane do podobné situace, je třeba, aby se bránil v exekučním řízení. V exekučním řízení má oprávněný (věřitel) vůči povinnému (dlužníkovi) právo na náhradu nákladů účelně vynaložených k vymáhání nároku. Lze tedy poukázat na skutečnost, že zdravotní pojišťovna disponuje vlastním právním aparátem, a proto nelze náklady právního zastoupení externím právníkem považovat za účelně vynaložené.</p> <h5><span style="line-height: 17.92px; font-size: 12.8px;">Více informací:</span></h5> <p><a href="/uploads-import/Letaky/EXEKUCE-dotazy-X_2015.pdf">http://www.ochrance.cz/uploads-import/Letaky/EXEKUCE-dotazy-X_2015.pdf</a></p> <p></p>
