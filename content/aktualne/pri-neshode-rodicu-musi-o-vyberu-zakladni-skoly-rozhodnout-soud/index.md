---
title: "Při neshodě rodičů musí o výběru základní školy rozhodnout soud"
vystupy:
  - tz
oldUrl: "/aktualne/tiskove-zpravy-2017/pri-neshode-rodicu-musi-o-vyberu-zakladni-skoly-rozhodnout-soud"
date: 2017-01-24
perex: "<p>Jestliže se rodiče neshodnou na tom, na kterou školu dítě přihlásí k plnění povinné školní docházky, může o výběru školy rozhodnout jedině soud. Tyto spory vždy negativně dopadají především na dítě a jeho školní vzdělávání. </p>"
---

<!-- imported from the old website -->

<p>Ředitelé škol vycházejí v řízení o přijetí dítěte do první třídy z předpokladu, že oba rodiče s výběrem školy souhlasí. Pokud zjistí nebo mají pochybnosti, že tomu tak není, musí řízení o přijetí zastavit a odkázat rodiče na soud. Jen ten pak může pravomocně rozhodnout, do které školy bude dítě chodit. V případě, že mají rodiče pochybnosti o správnosti postupu ředitele, mohou se odvolat ke krajskému úřadu. </p> <p>Řízení u soudu mohou trvat dlouho, a aby nebyla ohrožena školní docházka, může soud určit předběžným opatřením školu, do které bude dítě chodit do doby, než bude vydáno pravomocné rozhodnutí. V některých případech však ani tento postup soudu nezajistí dítěti klidné a stabilní školní vzdělávání.</p> <p>Veřejná ochránkyně práv se zabývala případem, kdy kvůli vleklým sporům dítě dva roky nepravidelně docházelo do dvou škol podle toho, jak soud rozhodoval a jak se rodiče proti rozhodnutí odvolávali. Případ v průběhu času nabyl značných rozměrů a komplikací, a i když rodiče připouštěli, že situace není v zájmu jejich syna, nedokázali se oprostit od osobních sporů a dospět ke kompromisu.</p> <p>Rodiče měli syna ve střídavé péči a každý z nich ho přihlásil do školy v místě svého bydliště. Matka tyto problémy s výběrem školy předpokládala, proto se už tři čtvrtě roku před začátkem školního roku sama obrátila na soud. Ten však ani do zahájení školního roku ve věci pravomocně nerozhodl, i kvůli odvolání rodičů a následným zásahům odvolacího soudu mimo jiné i do předběžných opatření soudu prvního stupně. </p> <p>I ředitelé škol se nesprávně domnívali, že mohou vydávat předběžná opatření ve správním řízení, a snažili se tímto způsobem zajistit chlapcovu školní docházku v režimu střídání dvou škol. Tento způsob je v případě střídavé péče možný dohodnou-li se na něm rodiče, avšak nemůže být založen předběžným opatřením ředitele školy. </p> <p><b>Zápisy k povinné školní docházce budou letos poprvé probíhat až od 1. do 30. dubna! </b></p> <h5>Doporučujeme:</h5><p><b>Rodičům</b><span style="background-color: initial; font-size: 12.8px;">: o výběru školy se dohodněte včas, pokud se nedohodnete – obraťte se na soud</span></p><p><b>Ředitelkám a ředitelům škol</b><span style="background-color: initial; font-size: 12.8px;">:</span></p><ul><li>pokud jsou mezi rodiči spory, odkažte je na soud</li><li>v případě, že rodiče nemají na vzdělávání dětí stejný názor a situace v rodině je celkově komplikovaná, informujte orgán sociálně-právní ochrany dětí (OSPOD)</li></ul><p><b>OSPODům</b><span style="background-color: initial; font-size: 12.8px;">: </span><span style="font-size: 11pt; font-family: Calibri, sans-serif;"></span>pokud se dozvíte, že se v rodině, se kterou spolupracujete, řeší způsob vzdělávání dítěte a rodiče mají o vzdělávání různé představy, můžete podat podnět na ustanovení opatrovníka, který bude zastupovat zájmy dítěte při jeho vzdělávání. </p>
