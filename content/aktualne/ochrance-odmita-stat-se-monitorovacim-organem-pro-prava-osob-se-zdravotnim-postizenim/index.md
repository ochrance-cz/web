---
title: "Ochránce odmítá stát se monitorovacím orgánem pro práva osob se zdravotním postižením"
tags:
  - Tisková zpráva
oldUrl: "/aktualne/tiskove-zpravy-2013/ochrance-odmita-stat-se-monitorovacim-organem-pro-prava-osob-se-zdravotnim-postizenim"
date: 2013-12-09
perex: "<p></p>"
---

<!-- imported from the old website -->

<p>Veřejný ochránce práv odmítl možnost, že by měla být jeho působnost rozšířena o monitorování práv osob se zdravotním postižením. V rámci svých připomínek k nelegislativnímu materiálu „Způsob zřízení monitorovacího mechanismu k Úmluvě OSN o právech osob se zdravotním postižením v České republice“ upozornil Ministerstvo práce a sociálních věcí, že veřejný ochránce práv není „sběrnou“ institucí pro nejrůznější agendy, ke kterým se Česká republika zavázala. </p><p>Už první český ombudsman Otakar Motejl se opakovaně ohrazoval vůči této praxi a kritizoval snahu začlenit lidskoprávní agendu, a to včetně oblasti diskriminace, do zcela odlišně koncipované instituce veřejného ochránce práv. Pouze v šesti státech EU (včetně ČR) je činnost antidiskriminačního tělesa přičleněna k národnímu ombudsmanovi a to samé platí pro další agendy z oblasti lidských práv. V Evropě je naopak zcela běžné, že paralelně s ombudsmanem existuje nezávislá instituce na ochranu lidských práv. Ta se pak může lidskými právy zabývat komplexně, včetně provádění monitoringu práv osob se zdravotním postižením podle Úmluvy OSN.</p><p>Veřejný ochránce práv v souvislosti s aktuálně diskutovaným monitorovacím mechanismem k Úmluvě OSN o právech osob se zdravotním postižením rovněž připomenul, že nejprve musí být jasně vymezeno postavení a působnost tohoto orgánu. V tuto chvíli přitom není ani jasné, o kolik zdravotně postižených osob se má celkově jednat, resp. tyto soby nejsou nijak definovány či specifikovány.</p><p><a title="Otevření do nového okna" href="/uploads-import/Zvlastni_opravneni/Pripominky/PDCJ3072-2013_MPSV_Monitorovaci-mechanismus.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Celý text připomínek veřejného ochránce práv</a> (184.2 kB, Adobe Acrobat dokument)</p>
