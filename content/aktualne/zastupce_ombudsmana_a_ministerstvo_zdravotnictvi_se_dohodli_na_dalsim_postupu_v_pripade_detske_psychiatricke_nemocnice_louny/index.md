---
title: Zástupce ombudsmana a Ministerstvo zdravotnictví se dohodli na dalším
  postupu v případě Dětské psychiatrické nemocnice Louny
date: 2024-02-01T07:59:25.043Z
vystupy:
  - tz
perex: >
  <p>Ministerstvo zdravotnictví přislíbilo zástupci ombudsmana Vítu Alexandru
  Schormovi, že do konce března připraví spolu s&nbsp;vedením Dětské
  psychiatrické nemocnice Louny a majitelem objektu, kde nemocnice sídlí, plán
  dílčích stavebních úprav. Ty by měly přispět ke zlepšení podmínek pro
  pacienty.</p>
attachments:
  - title: Zpráva z návštěvy – Psychiatrická nemocnice Louny – sp. zn. 26/2021/NZ
    file: https://eso.ochrance.cz/Nalezene/Edit/10494
  - title: Souhrnná zpráva – Zařízení dětské psychiatrie (2022)
    file: https://eso.ochrance.cz/Nalezene/Edit/10968
  - title: Tisková zpráva k návštěvám zařízení dětské psychiatrie (7. 12. 2022)
    file: "https://www.ochrance.cz/aktualne/v_komunikaci_s_detskymi_pacienty_na_psy\
      chiatriich_je_co_zlepsovat-_jejich_primerene_zapojeni_do_rozhodovani_zvla\
      daji_jen_nektere_nemocnice/  "
  - title: "Tisková zpráva před jednáním zástupce ombudsmana na Ministerstvu
      zdravotnictví (8. 12. 2023) "
    file: https://www.ochrance.cz/aktualne/o_pomerech_v_psychiatrickych_nemocnicich_a_oddelenich_bude_zastupce_ombudsmana_v_pondeli_znovu_jednat_na_ministerstvu_zdravotnictvi/
---
<p>Nevyhovující prostory a další problémy řeší veřejný ochránce práv s&nbsp;nemocnicí i ministerstvem již od první návštěvy v&nbsp;roce 2011. Prostředí v&nbsp;nemocnici se ale od té doby výrazně nezměnilo. Děti stále pobývají ve strohých pokojích s&nbsp;minimem vybavení. Některé pokoje mají vykachlíkované zdi nebo mříže na oknech a na odděleních chybí dveře na toalety či do sprch. &nbsp;</p>

<p><em>&bdquo;Dětští pacienti zůstávají v nemocnici týdny i měsíce. Není fér, že se kromě svého závažného duševního onemocnění musí potýkat i s místními&nbsp;nedůstojnými podmínkami. Neutěšené prostředí psychice léčených dětí rozhodně neprospívá. Bez ohledu na to, komu budova nemocnice patří, by stát měl umět zajistit dětem vhodné podmínky pro léčbu,&ldquo;</em> uvedl zástupce ombudsmana Vít Alexander Schorm.</p>

<p>Nyní ministerstvo slíbilo dostat k&nbsp;jednacímu stolu jak vedení nemocnice, tak majitele budovy. Společně by měli přijít s&nbsp;plánem, jak prostředí v&nbsp;nemocnici zlepšit i za stávající situace. Ministerstvo zástupce ombudsmana na setkání koncem minulého roku také informovalo, že nemocnice se v&nbsp;posledních dvou letech pod vedením nové ředitelky zaměřovala především na zlepšení poskytované péče a přijala více lékařů a sester.</p>
