---
title: Zajistit volby ve vyplavených oblastech bude pro radnice náročné. Častěji
  přijdou na řadu přenosné volební schránky
date: 2024-09-18T11:27:12.426Z
vystupy:
  - tz
perex: >
  <p>V&nbsp;regionech zasažených povodněmi budou při nadcházejících krajských a
  senátních volbách pravděpodobně hrát zásadní roli přenosné urny, případně
  alternativy k&nbsp;běžným volebním místnostem, jako tomu bylo za covidové
  pandemie. Vedení obcí může v&nbsp;této nelehké situaci využít předchozí
  zkušenosti se zajišťováním voleb pro lidi se specifickými potřebami. Užitečné
  informace nabízí na svém webu i veřejný ochránce práv.</p>
attachments:
  - title: Doporučení k podpoře voličů v pobytových sociálních službách
    file: https://www.ochrance.cz/aktualne/ombudsman_pripravil_prakticky_navod_ktery_pomuze_volit_lidem_s_postizenim_v_pobytovych_sluzbach/desatero_podpory_klientu_pobytove_socia_lni_sluz_by_ve_vy_konu_volebni_ho_pra_va.pdf
  - title: Dotazník pro obce – přístupnost volebních místností
    file: https://www.ochrance.cz/aktualne/jaka_jsou_uskali_pristupnosti_voleb_s_naplnenim_volebniho_prava_mohou_mit_problem_nejen_lide_s_postizenim_ale_napriklad_i_ti_omezeni_na_svobode/dotaznik_-_souhrnna_informace_o_volebni_mistnosti.docx
---
<p><em>&nbsp;&bdquo;Výraz &sbquo;přístupnost voleb&lsquo; dostává v kontextu povodní úplně nový rozměr. Většinou o přístupnosti mluvíme v&nbsp;souvislosti s těmi, kteří kvůli svému věku, zdravotnímu postižení nebo pobytu v&nbsp;nemocnici či zařízení sociálních služeb potřebují pro výkon svého volebního práva podporu okolí či</em> <em>vhodnou úpravu prostředí</em>. <em>Nyní se ale týká tisíců lidí, kteří chtějí volit i přes to, že se potýkají s&nbsp;následky živelní katastrofy. Předpokládám, že vzhledem k&nbsp;okolnostem bude mít jen část z&nbsp;nich energii si ještě ve středu požádat o voličský průkaz, aby mohli volit mimo zaplavené okrsky. Proto budou pro volby zásadní přenosné urny,&ldquo;</em> uvedl zástupce ombudsmana Vít Alexander Schorm<em>.</em> Termín pro osobní žádost o voličský průkaz končí ve středu 18. září v 16 hodin.</p>

<p><em>&bdquo;Věřím, že starostové i volební komise volební víkend ve ztížených podmínkách zvládnou a každý, kdo bude chtít volit, se buď k&nbsp;urnám dostane, nebo se naopak volební schránky dostanou k těm, kteří se sami do volební místnosti dopravit nemohou,&ldquo;</em> spoléhá Schorm. Důležité podle něj je včasné sdílení informací. Materiály, které veřejný ochránce práv v&nbsp;minulosti vytvořil právě s&nbsp;důrazem na přístupnost voleb pro lidi s&nbsp;postižením, mohou být podle zástupce ombudsmana vodítkem i v&nbsp;současné situaci.</p>

<p><em>&bdquo;Máme zpracované například </em><a href="https://eso.ochrance.cz/Nalezene/Edit/9676"><em>doporučení</em></a><em> k&nbsp;podpoře voličů v pobytových&nbsp;sociálních službách i stručné </em><a href="https://www.ochrance.cz/aktualne/ombudsman_pripravil_prakticky_navod_ktery_pomuze_volit_lidem_s_postizenim_v_pobytovych_sluzbach/desatero_podpory_klientu_pobytove_socia_lni_sluz_by_ve_vy_konu_volebni_ho_pra_va.pdf"><em>desatero</em></a><em> pro sociální pracovníky. Obojí může i nyní posloužit jako návod nebo kontrolní seznam pro zajištění vhodných podmínek pro volby,&ldquo;</em> nabídla vedoucí odboru monitorování práv osob se zdravotním postižením, právnička Kanceláře ombudsmana Romana Jakešová. Přestože je situace v&nbsp;zaplavených regionech složitá, radnice by podle ní neměly zapomínat ani na voliče, pro které jsou kvůli zdravotnímu stavu či postižení i za normálních okolností volby složitější. Informace by obce měly předávat také v podobě dostupné lidem se sluchovým nebo zrakovým postižením.&nbsp;</p>

<p>Veřejný ochránce práv se dlouhodobě zasazuje o to, aby si lidé před každými volbami mohli jednoduše dohledat <a href="https://www.ochrance.cz/aktualne/jaka_jsou_uskali_pristupnosti_voleb_s_naplnenim_volebniho_prava_mohou_mit_problem_nejen_lide_s_postizenim_ale_napriklad_i_ti_omezeni_na_svobode/">informace</a> o jednotlivých volebních místnostech. V&nbsp;minulosti proto navrhl <a href="https://www.ochrance.cz/aktualne/jaka_jsou_uskali_pristupnosti_voleb_s_naplnenim_volebniho_prava_mohou_mit_problem_nejen_lide_s_postizenim_ale_napriklad_i_ti_omezeni_na_svobode/dotaznik_-_souhrnna_informace_o_volebni_mistnosti.docx">dotazník</a>, ve kterém mohu obce podrobně popsat přístupnost každé volební místnosti. Dotazník Ministerstvo vnitra letos zahrnulo mezi pokyny pro krajské úřady ke konání voleb.</p>
