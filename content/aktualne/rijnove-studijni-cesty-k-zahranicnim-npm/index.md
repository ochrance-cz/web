---
title: "Říjnové studijní cesty k zahraničním NPM"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/rijnove-studijni-cesty-k-zahranicnim-npm/"
date: 2015-11-05
perex: "<p>Veřejný ochránce práv jako národní preventivní mechanismus sdílí se zahraničními kolegy zkušenosti z praxe a také metodologii provádění návštěv. V říjnu proběhly návštěvy NPM ve Španělsku, Gruzii a Maďarsku.</p>"
---

<!-- imported from the old website -->

<p>Gruzínská cesta se omezila na Tbilisi. Zahrnovala nejprve jednodenní jednání s představiteli národního preventivního mechanismu, včetně samotného ombudsmana Uchy Nanuashviliho a jeho zástupkyně Natii Katsitadze, zodpovědné za koordinování práce NPM. Gruzínský mechanismus provádí stejně jako i český ombudsman návštěvy nejen tzv. tvrdé detence (věznice, policejní cely), ale i zařízení, kde je poskytována péče. V roce 2014 kolegové vydali souhrnnou zprávu z návštěv zařízení pro seniory. Cíl prevence špatného zacházení v této oblasti je poněkud jiný než u nás, neboť gruzínský systém dosud postrádá standardní inspekční mechanismus. Ombudsman proto svá alarmující zjištění předkládá vládě s požadavkem, aby byla inspekce zřízena a monitoring podle OPCAT nebyl zaměňován za systémovou kontrolu.</p> <p>Druhý den proběhla návštěv<a name="_GoBack"></a>a tamního policejního oddělení specializovaného na detenci jak osob zadržených, tak i odsouzených ke krátkodobé administrativní detenci (Regional Temporary Detention Isolator of Tbilisi). V rámci této exkurze jsme si prohlédli zařízení, pozorovali jsme práci Gruzínského NPM při studiu dokumentace a rozhovorech s personálem a zadrženou osobou. Sami jsme rovněž hovořili s personálem a jedním zadrženým.</p><p> Lze říci, že dodržování lidských práv v detenci v Gruzii pod větším tlakem než v České republice. Na jedné straně dochází často k závažným zásahům, o čemž bohužel svědčí například nahrávky hrůzných činů ve věznicích, které čas od času uniknou na internet, a rovněž celé systémy – jako například vězeňský – jsou velmi zanedbané. Na straně druhé se veřejnost velmi zajímá právě o práci ombudsmana a národního preventivního mechanismu, neboť na ně spoléhá jako na nezávislou pojistku a záruku účinného vyšetřování. I přes různou roli v tom kterém systému, mohou český a gruzínský NPM sdílet zkušenosti stran metodologie návštěv (příprava, průběh a vyhodnocení systematických návštěv, spolupráce s experty, formulace doporučení). </p><p><img src="/uploads-import/uploads/RTEmagicC_gruzie-01.jpg.jpg" width="635" height="476" alt="" /></p><p><img src="/uploads-import/uploads/RTEmagicC_gruzie-02.jpg.jpg" width="635" height="476" alt="" /></p><p><img src="/uploads-import/uploads/RTEmagicC_gruzie-03.jpg.jpg" width="635" height="476" alt="" /></p>
