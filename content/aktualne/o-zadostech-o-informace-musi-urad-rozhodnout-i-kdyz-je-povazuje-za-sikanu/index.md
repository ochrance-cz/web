---
title: "O žádostech o informace musí úřad rozhodnout, i když je považuje za šikanu"
tags:
  - Tisková zpráva
oldUrl: "/aktualne/tiskove-zpravy-2013/o-zadostech-o-informace-musi-urad-rozhodnout-i-kdyz-je-povazuje-za-sikanu"
date: 2013-11-28
perex: "<p>I když občan zahltí úřad desítkami žádostí o informace a úřad je přesvědčen, že jde šikanózní jednání a účelovou snahu destabilizovat úřad, musí tyto žádosti vyřizovat v souladu se zákonem o svobodném přístupu k informacím. Jestliže přestane na žádosti reagovat a současně požadované informace nezveřejňuje, jde ze strany úřadu o nezákonný postup.</p>"
---

<!-- imported from the old website -->

<p><img src="https://www.ochrance.cz/uploads/RTEmagicC_urednice-pod-spisy.jpg.jpg" alt="" style="BORDER-BOTTOM-COLOR: ; BORDER-TOP-COLOR: ; PADDING-RIGHT: 10px; FLOAT: left; BORDER-RIGHT-COLOR: ; BORDER-LEFT-COLOR: " title="" height="195" width="239" />Přesně této nezákonnosti se však dopustil Obecní úřad Těrlicko, když přestal vyřizovat žádosti občana o informace s tím, že desítky podání měsíčně, jimiž je úřad atakován, považuje z jeho strany za zneužívání zákona o svobodném přístupu k informacím. </p><p>Zákon o svobodném přístupu k informacím však umožňuje pouze tři způsoby, jak může úřad žádost o informace vyřídit. Může informace poskytnout, odmítnout nebo žádost odložit, ale ve všech třech případech o tom musí vydat rozhodnutí. Pokud úřad rozhodne informace neposkytnout, musí to odůvodnit s ohledem na některá zákonná omezení, nebo, jako v tomto konkrétním případě Obecního úřadu Těrlicko, se může odvolat na obavu ze zneužívání práva na informace či šikanózní jednání občana. Tím, že úřad žádné rozhodnutí nevydá, odpírá občanovi právo na spravedlivý proces. </p><p>Po prošetření stížnosti na Obecní úřad Těrlicko konstatoval zástupce veřejného ochránce práv nezákonný postup a doporučil úřadu, aby v souladu se zákonem o stěžovatelových žádostech o informace vydal rozhodnutí.</p><p>Vzhledem k tomu, že starosta obce Těrlicko doporučený postup odmítl a trvá na tom, že stěžovatel svými žádostmi zneužívá zákon o svobodném přístupu k informacím, je zástupce ombudsmana nucen přistoupit k informování nadřízeného úřadu a veřejnosti.</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/pravo_na_informace/Rizeni_o_zadosti/5346-12-VBG-ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Závěrečné stanovisko</a> (166.9 kB, Adobe Acrobat dokument).</p>
