---
title: "Čestný doktorát Univerzity Palackého JUDr. Motejlovi"
oldUrl: "src/www.ochrance.cz/aktualne/tiskove-zpravy-2009/cestny-doktorat-univerzity-palackeho-judr-motejlovi"
date: 2009-10-21
perex: "<p> </p><p>Otakar Motejl dnes z rukou rektora Lubomíra Dvořáka převzal čestný doktorát Univerzity Palackého v Olomouci. Po Simonu Wiesenthalovi, JUDr. Vladislavu Davidovi, DrSc, a Prof. Dr. jur Willibaldu Poschovi se tak stal v pořadí čtvrtým nositelem tohoto titulu.</p>"
---

<!-- imported from the old website -->

<p class="Normln">Udělení čestného doktorátu JUDr. Motejlovi navrhla Vědecká rada Právnické fakulty Univerzity Palackého za jeho významný přínos právní vědě i praxi a za celoživotní snahu o zachovávání principů práva, spravedlnosti a demokracie.</p><p class="Normln">Slavnostního ceremoniálu v aule Právnické fakulty UP se zúčastnili zástupci českých i zahraničních vysokých škol a čelní představitelé právní teorie a praxe.</p><p class="Normln">Otakar Motejl ve svém projevu označil udělení čestného doktorátu za poctu a významný okamžik, který se odehrává v době, kdy je řada věcí obecných a zejména i právních zpochybňována, řada institucí je znevažována a řada osobností je kompromitována. Přestože se svými rozhodnutími vždy snažil posilovat úctyhodnost a vážnost soudcovského stavu a právnictví vůbec, při ohlédnutí zpět připustil, že se nemůže zbavit pocitu, že se toto dílo nepovedlo.</p><p class="Normln">JUDr. Motejl také vyjádřil své odhodlání usilovat, i přes prosazovaný požadavek specializace, o tradiční právnické fakulty schopné vytvořit ideální model vzdělance, který se vyzná v právu a je schopen ho aplikovat. Nelze se podle něj smířit s tím, že například odborník na finanční právo nebude mít tušení nebo znalosti o tom, co obnáší trestněprávní předpisy nebo občanský zákoník.</p><p class="Normln"> </p><p class="Normln"> </p>
