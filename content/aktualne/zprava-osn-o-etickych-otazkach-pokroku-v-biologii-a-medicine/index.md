---
title: "Zpráva OSN o etických otázkách pokroku v biologii a medicíně"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/zprava-osn-o-etickych-otazkach-pokroku-v-biologii-a-medicine/"
date: 2020-01-27
perex: "<p>Zvláštní zpravodajka OSN pro práva osob se zdravotním postižením vydala zprávu zaměřenou na bioetiku, tedy na etické otázky vyplývajících z pokroku v biologii a medicíně a jejich dopad na člověka a společnost. </p>"
---

<!-- imported from the old website -->

<p>Mezi témata, na která se zpravodajka zaměřila, patří např. lékařské experimenty, léky a léčebné procedury, umělé přerušení těhotenství, či eutanazie.</p> <p>Zpravodajka se zejména zabývala vlivem ableismu. To je výraz z anglického jazyka, který se používá k popisu diskriminace lidí s postižením v širokém slova smyslu. Nejedná se jen o horší zacházení např. s ohledem na přístup k zaměstnání nebo k službám jako je bydlení. Tento pojem zahrnuje také negativní přístup a postoje k lidem s postižením v dané společnosti.</p> <p>Typickým projevem ableismu je přesvědčení lidí bez postižení, že jejich život je nevyhnutelně lepší či spokojenější a že lidi s postižením ustavičně „trpí“. Tento postoj je přitom rozšířen i v odborné veřejnosti – mezi lékaři či samotnými odborníky na bioetiku.    </p> <p><b>Výzkum zpravodajky však ukázal, že lidi s postižením vykazují srovnatelnou a někdy větší spokojenost se životem než lidi bez postižení.</b> Negativně je pak ovlivňuje ne jejich postižení, ale společenské faktory, jako je možnost zaměstnání, přístupnost služeb vhodné kvality a začlenění do komunity.  </p> <p>Zpravodajka se obává, že toto nepochopení společnosti povede k tzv. liberální eugenice, tedy tlaku společnosti a pracovního trhu na rodiče přijmout umělé přerušení těhotenství či genetické úpravy navzdory svému přesvědčení. Stejnou obavu vyslovila i s ohledem na eutanázii. Jindy tento tlak vede k „léčebným zákrokům“ jako jsou kosmetické operativní zákroky obličeje u lidí s Downovým syndromem (pro vyhovění představám společnosti).</p> <p>Zpravodajka jmenuje inkluzivní vzdělávání jako jeden z účinných nástrojů jak potírat tyto předsudky vůči lidem s postižením ve společnosti.</p> <p>Zpráva je dostupná zde: <a href="https://www.un.org/ga/search/view_doc.asp?symbol=A%2FHRC%2F43%2F41&amp;fbclid=IwAR2Yj7QPCM_CIc-u7fPqP0x2Fc3X8d695Z1nlJoDiaT9IQnRdG-7sjm39Ks" target="_blank">https://www.un.org/ga/search/view_doc.asp?symbol=A%2FHRC%2F43%2F41&amp;fbclid=IwAR2Yj7QPCM_CIc-u7fPqP0x2Fc3X8d695Z1nlJoDiaT9IQnRdG-7sjm39Ks</a></p>
