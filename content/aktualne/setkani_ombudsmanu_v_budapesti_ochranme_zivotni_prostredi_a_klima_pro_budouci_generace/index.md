---
title: "Setkání ombudsmanů v Budapešti: Ochraňme životní prostředí a klima pro
  budoucí generace"
date: 2024-12-19T07:26:18.494Z
vystupy:
  - aktualita
perex: >
  <p>Jak své mandáty co nejúčinněji využít k ochraně zájmů budoucích generací,
  řešilo mezinárodní setkání ombudsmanů, na němž nechybělo ani zastoupení České
  republiky. Hlavní pozornost účastníků byla upřena na životní prostředí a
  klimatickou krizi. Po dvoudenním jednání stvrdili svůj závazek vůči udržitelné
  budoucnosti podpisem Deklarace ombudsmanů o ochraně budoucích generací.</p>
---
<p>Mezinárodní setkání <em>&bdquo;Budujme udržitelnou budoucnost: Ochrana lidských práv a životního prostředí&ldquo;</em><strong>*</strong> hostil ve dnech 16.&ndash;17. prosince Úřad komisaře pro základní práva v Maďarsku.</p>

<p>Po oba dny probíhala intenzivní výměna národních zkušeností, sdílení znalostí a inspirace. Diskutovaly se výzvy a příležitosti každodenní praxe ombudsmanských institucí souvisejících s ochranou životního prostředí.</p>

<p>Zachování zdravého životního prostředí pro budoucí generace je stále častěji zmiňováno v&nbsp;souvislosti s&nbsp;lidskými právy. Ombudsmani si toho jsou vědomi, a cítí proto odpovědnost zapojit se do dialogu, který se na vztah mezi lidskými právy, péčí o životní prostředí a udržitelným rozvojem planety zaměřuje.</p>

<p>Usnesli se proto na přijetí Deklarace ombudsmanů o ochraně budoucích generací. Ta navrhuje kroky k posílení role ombudsmanů při ochraně zájmů budoucích generací v oblasti životního prostředí a změny klimatu.</p>

<p>&nbsp;</p>

<p><strong>* </strong>orig. &bdquo;Leťs Build a Sustainable Future: Protecting Human Rights and the Environment&ldquo;</p>
