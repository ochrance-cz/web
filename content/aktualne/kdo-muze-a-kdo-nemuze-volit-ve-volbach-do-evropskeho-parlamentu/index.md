---
title: "Kdo může a kdo nemůže volit ve volbách do Evropského parlamentu?"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/kdo-muze-a-kdo-nemuze-volit-ve-volbach-do-evropskeho-parlamentu/"
date: 2019-05-20
perex: "<p>Ombudsmanka připravila nové schéma o tom, jak mohou lidé s postižením volit do Evropského parlamentu. Na rozdíl od voleb do obecního zastupitelstva mají v těchto volbách také možnost volit prostřednictvím voličského průkazu, pokud si přejí volit mimo svůj volební okrsek, například proto, že jejich běžná volební místnost není bezbariérová.     </p>"
---

<!-- imported from the old website -->

<p><img src="/uploads-import/uploads/RTEmagicC_letak_volby_CRPD.png.png" width="640" height="492" alt="" /></p><p><b><a title="Otevření do nového okna" href="/uploads-import/CRPD/obrazky/Volby_a_lide_se_zdravotnim_postizenim_EP.pdf" target="_blank"> Leták ve větším formátu v PDF</a> (409.8 kB, Adobe Acrobat dokument)</b>.</p><p>Účast lidí s postižením na volbách je jedním z diskutovaných témat napříč Evropou. Přiměřenými úpravami při výkonu volebního práva se minulý týden zabývalo <a href="https://ec.europa.eu/social/main.jsp?langId=en&amp;catId=88&amp;eventsId=1400&amp;furtherEvents=yes" target="_blank">pracovní fórum Evropské komise pro implementaci Úmluvy o právech osob se zdravotním postižením</a>.  Jednotlivé evropské státy, které Úmluvu ratifikovaly, postupně upouští od zásahů do volebního práva lidí s postižením a naopak přijímají opatření k tomu, aby zajistili, že i lidé s postižením se můžou účastnit politického dění. Například v březnu tohoto roku vydal německý Ústavní soud <a href="https://www.bundesverfassungsgericht.de/SharedDocs/Pressemitteilungen/DE/2019/bvg19-013.html" target="_blank">rozhodnutí</a>, kterým zrušil ustanovení umožňující soudům individuálně posuzovat způsobilost k výkonu volebního práva. </p> <p>V České republice však nadále nemůžou někteří dospělí občané volit, ať už proto, že jsou v této oblasti omezeni ve svéprávnosti, <a href="https://www.ceska-justice.cz/2019/02/ombudsmanka-nekteri-lide-domovech-nevedeli-ze-jsou-volby/" target="_blank">nemají dostatečnou podporu</a> nebo proto, že pro ně není volební proces přístupný. I u nás však lze vysledovat jistý pokrok. Pro nadcházející volby připravilo například ministerstvo vnitra ve spolupráci se Společností pro podporu lidí s mentálním postižením v ČR základní informace ve snadném čtení, které jsou přístupné i lidem s mentálním postižením. Leták si můžete stáhnout <a href="https://www.mvcr.cz/clanek/volby-volby-do-evropskeho-parlamentu.aspx" target="_blank">zde</a>. </p><br />
