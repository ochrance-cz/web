---
title: "Referát k Národnímu akčnímu plánu podporujícímu pozitivní stárnutí"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/referat-k-narodnimu-akcnimu-planu-podporujicimu-pozitivni-starnuti/"
date: 2013-12-05
perex: "<p></p>"
---

<!-- imported from the old website -->

<p>Dne 21. listopadu 2013 proběhl na Ministerstvu práce a sociálních věcí seminář k Národnímu akčnímu plánu podporujícímu pozitivní stárnutí pro období let 2013 až 2017. Pracovník Oddělení dohledu nad omezováním osobní svobody Kanceláře veřejného ochránce práv prezentoval zjištění ze systematických návštěv seniorských zařízení, zejména pak ze zařízení, která poskytují službu osobám s demencí. </p><p>Poukázal na to, že od sociální služby nelze oddělit službu zdravotní či ošetřovatelskou a na nezbytnost jejich vzájemné provázanosti. Seznámil přítomné s konceptem péče o osoby s demencí s ohledem na jejich křehkost a zranitelnost, kdy rovina autonomie vůle těchto osob musí být poměřována s hlediskem lidské důstojnosti. To klade vysoké nároky na personál, který musí být s problematikou péče o osoby s demencí systematicky vzděláván. </p><p>Zjištění ochránce týkající se dostupnosti zdravotních služeb, malnutrice a péče, např. o praxi mechanické úpravy stravy a způsobu jejího podávání, aktivizaci klientů a realizaci práva na svobodný pohyb, vyvolala živou diskusi účastníků. </p>
