---
title: "Mučení, nepostižitelnost a korupce v detenčních zařízeních Ázerbajdžánu: CPT zveřejňuje zprávy z návštěv"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/muceni-nepostizitelnost-a-korupce-v-detencnich-zarizenich-azerbajdzanu-cpt-zverejnuje/"
date: 2018-08-01
perex: "<p>Ke zveřejnění dochází na žádost ázerbajdžánské vlády, která celkem šest zpráv ponechávala v neveřejném režimu. S ohledem na to, že vláda dosud selhává v implementaci doporučení, která jí výbor navrhl k prevenci mučení a špatného zacházení, je tento krok prvním významným posunem směrem k naplňování závazků státu plynoucích z Evropské úmluvy o zabránění mučení a nelidskému či ponižujícímu zacházení nebo trestání.</p>"
---

<!-- imported from the old website -->

<p><span style="font-size: 12.8px;">Zpráva z návštěvy je podle úmluvy důvěrná, dokud vláda nepožádá o zveřejnění. Naprostá většina evropských států krátce poté, co proběhne komunikace mezi vládou a výborem, o zveřejnění požádá. Celkem devět států už dokonce prohlásilo, že chtějí publikaci automatickou. Které státy s publikací některých zpráv váhají, je možné vyčíst z přehledu, který je na webu výboru. Lze říci, že po současném kroku ázerbajdžánské vlády má množina států, které zprávy výboru dlouhodobě nenechávají zveřejnit, pouze jeden prvek, a tím je <a href="https://www.coe.int/en/web/cpt/russian-federation" target="_blank">Ruská federace</a>.</span></p> <p>Aktuálně zveřejněné zprávy o návštěvách Ázerbajdžánu jsou skličující až šokující čtení. Dokumentují zjištění o mučení a nepostižitelnosti především v detenci policejní a o korupci, přeplněnosti a nebezpečnosti v detenci vězeňské. Zpráva z periodické návštěvy v roce 2016 vypovídá také o špatném zacházení v zařízeních psychiatrických a sociálních.</p> <p>Cílem práce Evropského výboru pro zabránění mučení a nelidskému či ponižujícímu zacházení anebo trestu je skrze dialog s vládami smluvních státu působit k prevenci špatného zacházení. Po spíše odmítavých odpovědích ázerbajdžánské vlády je žádost o zveřejnění zpráv významným krokem k uznání závažnosti situace, který slibuje také realizaci účinného vyšetřování zločinů, ke kterým došlo, a preventivních opatření do budoucna. Proto výbor tento posun (ústy svého prezidenta) velmi přivítal.</p> <p> </p> <p>Tisková zpráva a přehled zveřejněných zpráv je k nalezení <a href="https://www.coe.int/en/web/cpt/-/azerbaijan-torture-impunity-and-corruption-highlighted-in-new-anti-torture-committee-publications" target="_blank">zde</a>. </p><p> Video s komentářem prezidenta výboru Mykoly Gnatovského je <a href="https://vimeo.com/280216754/a40d9642bd" target="_blank">zde</a>. </p>
