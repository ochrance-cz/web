---
title: "Britské matky si stěžují, že jim zaměstnavatelé neumožňují pracovat z domu, otcům však tuto možnost nabízí"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2020/britske-matky-si-stezuji-ze-jim-zamestnavatele-neumoznuji-pracovat-z-domu-otcum-vsak-t/"
date: 2020-05-05
perex: "<p>Organizace Working Families upozorňuje, že zaměstnavatelé se vystavují riziku případných žalob kvůli nerovnému zacházení z důvodu pohlaví.</p>"
---

<!-- imported from the old website -->

<p>Britská organizace Working Families (dále v textu „organizace“), která poskytuje poradenství pracujícím rodičům a pečujícím osobám v oblasti slaďování pracovního a rodinného života, upozorňuje na možné diskriminační jednání některých zaměstnavatelů v důsledku zavedených opatření kvůli současné pandemii koronaviru.</p> <p>Na organizaci se v posledních týdnech obrátila řada žen, které mají děti ve školním věku a kvůli uzavření škol požádaly své zaměstnavatele, aby mohly pracovat z domu. Zaměstnavatelé těmto požadavkům však v některých případech odmítli vyhovět. Podle organizace ale některé ženy poukazují na to, že zaměstnavatelé ve stejné věci vyhovují jejich mužským kolegům, kteří mají děti, a možnost práce z domova u nich i aktivně podporují.</p> <p>Na organizaci se rovněž obrátily ženy, kterým sice bylo umožněno pracovat z domu, ale zaměstnavatelé je nabádají, aby si pracovní hodiny kvůli péči o děti zkrátily, případně aby si vzaly neplacené volno. Jejich zaměstnavatelé se totiž domnívají, že nezvládnou spolehlivě pracovat z domu a zároveň se starat o děti. Zaměstnavatelé proto trvají na tom, aby celý den věnovaly výhradně buď práci nebo péči o děti. Ženy také uvádějí, že si zaměstnavatelé u žen často zjišťují, jestli práci z domova a péči o děti skutečně dokážou skloubit. U jejich mužských kolegů, kteří jsou rovněž doma s dětmi, se prý ale nikdo na podobné věci neptá. </p> <p>Organizace připouští, že práce z domu za této mimořádné situace může být pro pracující rodiče velmi náročná. Rodiče sice nyní zajišťují péči a domácí výuku, neznamená to ale, že nejsou schopni vůbec pracovat a musí mít proto neplacené volno. Zaměstnavatel by měl umožnit, aby si rodiče mohli práci flexibilně rozvrhnout a přizpůsobit svojí situaci. Podle organizace má zaměstnavatel právo zjišťovat, zda zaměstnanci/zaměstnankyně skutečně věnují pracovní čas práci a nikoli pouze péči o děti. Organizace nicméně dodává, že přístup zaměstnavatelů musí být ke všem zaměstnancům a zaměstnankyním férový. Zaměstnavatelé se jinak vystavují riziku případných žalob kvůli diskriminaci z důvodu pohlaví. </p> <p> </p> <p>Více informací zde:</p> <p><a href="https://workingfamilies.org.uk/articles/coronavirus/" target="_blank">https://workingfamilies.org.uk/articles/coronavirus/</a></p> <p><a href="https://www.theguardian.com/world/2020/mar/27/mothers-say-they-being-kept-at-work-uk-as-fathers-stay-home" target="_blank">https://www.theguardian.com/world/2020/mar/27/mothers-say-they-being-kept-at-work-uk-as-fathers-stay-home</a></p>
