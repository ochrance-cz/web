---
title: "Návštěva české a rakouské vazební věznice: pokračujeme ve spolupráci s rakouským národním preventivním mechanismem (NPM)"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/navsteva-ceske-a-rakouske-vazebni-veznice-pokracujeme-ve-spolupraci-s-rakouskym-narodn/"
date: 2018-09-27
perex: "<p>V rámci navázané spolupráce s rakouským NPM se v měsíci září uskutečnily dvě exkurze ve vazebních věznicích: v Brně a v rakouském městě Korneuburg. </p>"
---

<!-- imported from the old website -->

<p>Nejprve tak zástupci rakouského NPM přijeli 3. září do Brna, kde po úvodním setkání s ochránkyní absolvovali prohlídku všech prostor Vazební věznice a ústavu pro výkon zabezpečovací detence v Brně – Bohunicích. Personálu věznice i nám, přítomným členům NPM kladli četné dotazy a při závěrečné diskusi nás ujistili, že zpět do Vídně odjíždějí obohaceni o spoustu zajímavých informací. </p> <p>Dne 19. září jsme se pak vydali na reciproční návštěvu do Korneuburgu. Věznice v Korneuburgu slouží primárně pro výkon vazby, odsouzení zde však mohou zůstat až do 18 měsíců výkonu trestu odnětí svobody (ve zvlášť odůvodněných případech i déle). Při návštěvě nás prováděl osobně ředitel věznice a nám se tak dostalo výsady prohlédnout si všechny její prostory a především načerpat od našich kolegů mnohé cenné informace o výkonu vazby i trestu odnětí svobody. Získané poznatky následně využijeme při sérii návštěv vazebních věznic.</p><p> Do budoucna doufáme, že v této oboustranně prospěšné spolupráci budeme pokračovat i nadále.</p><p><img src="https://www.ochrance.cz/uploads/RTEmagicC_justizzentrum_korneuburg.jpg.jpg" width="630" height="354" alt="" /></p>
