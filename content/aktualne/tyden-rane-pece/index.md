---
title: "Týden rané péče"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/tyden-rane-pece/"
date: 2019-11-05
perex: "<p></p>"
---

<!-- imported from the old website -->

<p>V letošním roce se ombudsmanka Anna Šabatová rozhodla vyjádřit podporu dětem s postižením a jejich rodinám a převzala záštitu nad několika akcemi, které pořádají poskytovatelé sociální služby raná péče po celé České republice. Minulý týden to byla konference „Mezi rezorty“ aneb podpora dětí s postižením v Jihomoravském kraji (Slezská diakonie) a tento je to velká osvětová akce Týden rané péče (Společnost pro ranou péči). Osvěta je v případě rané péče velmi důležitá, protože podle dostupných informací tato sociální služba v současné době pomáhá méně než polovině potřebných rodin.</p> <p>Úmluva o právech osob se zdravotním postižením předpokládá, že děti s postižením by měly vyrůstat se svými  rodiči a stát by rodiny s dětmi s postižením měl podporovat. V tomto ohledu ombudsmanka považuje ranou péči za klíčovou a nezastupitelnou službu neboť bez ní by více dětí s postižením přišlo o svůj domov.</p> <p>Je podstatné, aby rodiny o této možnosti pomoci věděly. A dále je neméně důležité to, aby pro rodiny tato pomoc byla místně a časově dostupná. Proto se ombudsmanka rozhodla tímto tématem blíže zabývat a v současné době dokončuje výzkum zaměřený právě na časovou dostupnost rané péče a obecně také na dostupnost sociálních služeb pro děti s postižením a jejich rodiny.</p>
