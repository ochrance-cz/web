---
title: "V Rakousku začal od 1. července působit Národní preventivní mechanismus"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/v-rakousku-zacal-od-1-cervence-pusobit-narodni-preventivni-mechanismus/"
date: 2012-07-31
perex: "<p></p>"
---

<!-- imported from the old website -->

<p>Rakouský úřad ombudsmana získal od 1. července 2012 nový úkol – chránit a podporovat lidská práva. Rozšíření úkolů souvisí s přistoupením Rakouska k Úmluvě o právech osob se zdravotním postižením a s implementací Opčního protokolu k Úmluvě proti mučení a jinému krutému, nelidskému či ponižujícímu zacházení nebo trestání, díky čemuž úřad rakouského ombudsmana působí jako tzv. národní preventivní mechanismus. </p><p>Jedná se o největší rozšíření pravomocí a reformu úřadu od 70. let. Zatímco se dosud soustředil hlavně na následnou kontrolu veřejné správy, nyní bude mít za úkol i preventivní monitoring. Nový mandát zahrnuje sledování všech institucí a zařízení, kde jsou osoby ohroženy zneužíváním, nelidským zacházením a opatřeními, které je omezují na osobní svobodě. Patří sem například nápravné instituce, policejní stanice, psychiatrické léčebny, domovy pro seniory, zařízení dlouhodobé péče či zařízení pro osoby se zdravotním postižením. Rakousko tak následuje model jiných evropských zemí, kde úřad ombudsmana plní rovněž úlohu národního preventivního mechanismu – Dánsko, Švédsko, Slovinsko, Kypr, Polsko a Česká republika.</p><p>Více on-line:</p><p><a title="Otevření do nového okna" href="http://volksanwaltschaft.gv.at/en/news/current-issues/ombudsman-board-becomes-human-rights-house-of-the-republic-of-austria" target="_blank">http://volksanwaltschaft.gv.at/en/news/current-issues/ombudsman-board-becomes-human-rights-house-of-the-republic-of-austria</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
