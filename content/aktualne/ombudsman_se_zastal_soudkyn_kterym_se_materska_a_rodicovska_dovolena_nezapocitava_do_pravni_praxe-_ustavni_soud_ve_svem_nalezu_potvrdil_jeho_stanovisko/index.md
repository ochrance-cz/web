---
title: Ombudsman se zastal soudkyň, kterým se mateřská a rodičovská dovolená
  nezapočítává do právní praxe. Ústavní soud ve svém nálezu potvrdil jeho
  stanovisko
date: 2024-11-27T11:33:17.941Z
vystupy:
  - tz
perex: >
  <p>Dle názoru ombudsmana&nbsp;dochází u mladých soudkyň k průsečíkové
  diskriminaci na základě věku, pohlaví a rodičovství. V&nbsp;současné době se
  jim (pokud na mateřskou a rodičovskou nastoupí v&nbsp;určité fázi své pracovní
  kariéry) do právní praxe nutné pro zvýšení platu nezapočte čas strávený na
  mateřské a rodičovské dovolené.&nbsp;Ve výrazné většině případů jsou to právě
  ženy, které využívají tuto možnost k&nbsp;výchově svých dětí.</p>
---
<p>Ústavní soud tuto nesrovnalost v&nbsp;zákoně svým rozhodnutím zrušil a dal tak za pravdu ombudsmanovi, který se k řízení připojil jako vedlejší účastník. ,,<em>Navrhoval jsem Ústavnímu soudu, aby přezkoumávané ustanovení zrušil.&nbsp;Považuji za nelogické, aby mladé soudkyně, které si zvolí tuto kariérní cestu, neměly započteny mateřskou a rodičovskou dovolenou do své profesní praxe, pokud se jim dítě narodí v&nbsp;určitém časovém intervalu, který vymezovalo ústavním soudem zrušené ustanovení. Vítám proto, že dojde k&nbsp;narovnání těchto diskriminačních podmínek u žen,&ldquo; </em>uvedl ombudsman Stanislav Křeček.</p>

<p>V&nbsp;době vzniku zákona se jednalo o věkovou hranici pro jmenování soudce 25 let. V&nbsp;současné době je to 30 let, což se u mladých žen promítne při skloubení rodinného a profesního života. Nález Ústavního soudu konstatuje, že zákonodárci měli již při úpravě zákona o platu soudců pamatovat na započtení mateřské dovolené do praxe také u žen. Stát bude mít povinnost soudkyním doplatit finanční částku zpětně.<em> </em>Dojde tak k&nbsp;narovnání podmínek pro soudkyně a soudce, aby mohli plnit svou profesní roli za zcela rovných a stejných podmínek.</p>

<blockquote>
<p>K&nbsp;1. 1. 2024 bylo v&nbsp;České republice 3&nbsp;055 soudců, z&nbsp;toho 1&nbsp;812 žen, přičemž mateřskou dovolenou čerpaly výlučně ženy &ndash; šlo o 94 soudkyň. Při zpětném doplacení za poslední tři roky by se mohlo jednat o částku ve výši desítek milionů korun.</p>
</blockquote>
