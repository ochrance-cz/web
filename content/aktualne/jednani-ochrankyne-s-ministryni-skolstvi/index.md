---
title: "Jednání ochránkyně s ministryní školství"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/jednani-ochrankyne-s-ministryni-skolstvi/"
date: 2015-11-09
perex: "<p></p>"
---

<!-- imported from the old website -->

<p>Dne 4. listopadu 2015 proběhlo v Praze jednání veřejné ochránkyně práv s ministryní školství Mgr. Kateřinou Valachovou, Ph.D. Část jednání se týkala také problematiky ústavní výchovy. Veřejná ochránkyně upozornila paní ministryni na to, že trvá na svém požadavku, aby <a title="Otevření do nového okna" href="http://www.msmt.cz/file/35026" target="_blank">standardy kvality péče o děti ve školských zařízeních pro výkon ústavní a ochranné výchovy a preventivně výchovné péče</a> , byly vydány formou vyhlášky a nejenom stávajícího metodického pokynu. V jednání došlo ke shodě a paní ministryně přislíbila, že standardy budou mít podobu vyhlášky a stanou se tak účinným nástrojem pro kontrolu kvality poskytované náhradní výchovné péče. Další bod jednání se týkal hrazení ubytování a stravy ve střediscích výchovné péče v případě dětí, kterým byl pobyt nařízen soudem dle zákona č. 218/2003 Sb., o soudnictví ve věcech mládeže. Paní ministryně zváží, zda v takovýchto případech není na místě změna stávající právní úpravy s tím, že by rodiče byli od povinnosti platit úhradu osvobozeni, případně bude hledat jiné řešení. Shoda mezi ochránkyní a ministryní panovala i v otázce výchovně léčebné péče či výchovně léčebném režimu. Nevidí důvod pro změnu stávající právní úpravy a jsou toho názoru, že metodické vedení ze strany ministerstva bude dostačující pro to, aby školská zařízení zajistila dětem realizaci léčebného režimu, který podporuje léčbu a minimalizuje možná rizika spojená s poskytovanou zdravotní službou. Školská zařízení musejí plnit svou povinnost vyplývající ze zákona č. 372/2011 Sb., o zdravotních službách, která se týká dodržování navrženého individuálního léčebného postupu u konkrétního dítěte. Vzhledem k některým dalším neprobraným tématům proběhne další setkání ochránkyně a ministryně školství ještě do konce roku 2015. </p>
