---
title: "Aktuální činnost britské Komise pro rovnost v Severním Irsku"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2012/aktualni-cinnost-britske-komise-pro-rovnost-v-severnim-irsku/"
date: 2012-10-16
perex: "<p>Čím se v uplynulém období zabývala britská Equality Commission for Nothern Ireland?</p>"
---

<!-- imported from the old website -->

<p class="align-blok">Komise vytvořila novou publikaci ukázkových případů dobré praxe pro zaměstnávání osob s postižením osvětlující praktické kroky zaměstnavatele, které by mohly vést k povzbuzení pracovních příležitostí právě pro lidi s postižením v Severním Irsku. V příručce lze nalézt praktické příklady toho, jak mohou zaměstnavatelé prolomit bariéry, a to jak v náboru zaměstnanců, tak v jejich udržení v případě, že mají postižení. Hlavní komisař k vydání této publikace dle informací dostupných z webových stránek Komise uvedl, že je třeba podobnými aktivitami podporovat vytváření pracovních míst, která využijí plného potenciálu zaměstnanců s postižením a budou představovat inkluzívní prostředí. Publikace přitom stojí na několika hlavních principech: strategické vedení a priorita vytváření pracovních míst pro lidi s postižením na nejvyšší úrovni managementu v podnicích, dále samotná podpora zaměstnanců s postižením, zvyšování povědomí o zdravotním postižení, princip dosažitelnosti, a část příručky je věnována odkazům na jednotlivé organizace, které mohou být nápomocny při dosažení uváděných cílů. Příručka je v angličtině dostupná <a title="Otevření do nového okna" href="http://www.equalityni.org/archive/pdf/ShowcasingDisabilityPublication(FINAL).pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p> <p class="align-blok">Vydání publikace není jedinou aktivitou Komise v této otázce. Komise nabízí pro zaměstnavatele mj. semináře týkající se otázek spojených se zaměstnáváním osob s postižením. Řeší například to, jak má zaměstnavatel přistupovat k postižení svého zaměstnance na pracovišti. Komise ale současně upozorňuje na to, že právní ochrana osob s postižením je slabší, než tomu je ve zbytku Velké Británie. Proto se snaží prosadit legislativní změny, které by vedly k vyšší ochraně osob s postižením v pracovní oblasti. </p> <p class="align-blok">Komise pro rovnost se také zúčastnila oslav zvaných PRIDE. Na těchto oslavách uvedl hlavní komisař Michael Wardlow, že i přes podobné aktivity, jimiž jsou právě tyto festivaly, nelze popřít, že řada členů menšinových komunit je stále vystavena nepříznivému zacházení. Proto také vytýčil hlavní znaky možného diskriminačního zacházení. K otázkám práv potenciálně diskriminovaných skupin se Komise dále vyjadřuje na svých webových stránkách, kde upozorňuje na hlavní předpisy zajišťující rovnost sexuálních menšin v různých oblastech života. V podrobnostech nahlédněte prosím <a title="Otevření do nového okna" href="http://www.equalityni.org/sections/default.asp?cms=News%5FCampaigns+%26+Key+Projects_Focus+on+LGB+equality&amp;cmsid=1_21_213&amp;id=213&amp;secid=1" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Další aktivitou Komise je realizace propagační kampaně týkající se problematiky sexuální orientace a jejím úkolem mj. je zapojení gayů, leseb a bisexuálů do všech oblastí života.</p> <p class="align-blok">Kromě toho byla vydána již třináctá výroční zpráva severoirské Komise pro rovnost (dostupná <a title="Otevření do nového okna" href="http://www.equalityni.org/archive/pdf/EqualityCommAR2012.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />). Zpráva se týká období od 1. dubna 2011 do 31. března 2012.  Z textu zprávy je patrné, že je činnost Komise zaměřena na několik hlavních priorit, mezi které patří osvěta v otázkách rovného zacházení, systematická práce na zlepšení legislativního rámce, ovlivňování poskytování služeb veřejnosti, dosažení dialogu s celou komunitou, nikoli jen s jednotlivými znevýhodněnými skupinami, a dále poukazování na efektivní způsoby řídicích strategií s využitím plného potenciálu různě znevýhodněných osob. Přitom je patrné, že jednou ze stěžejních oblastí, v níž Komise působí, je oblast pracovní. Ze zprávy jsou patrné různé aktivity podnikané Komisí v těchto otázkách, včetně aktivit vzdělávacích a osvětových. Stěžejní dlouhodobou aktivitou ale také je ovlivňování kroků veřejných představitelů. Komise rovněž dává doporučení vládě k otázce zapojení znevýhodněných skupin do běžného života.</p>
