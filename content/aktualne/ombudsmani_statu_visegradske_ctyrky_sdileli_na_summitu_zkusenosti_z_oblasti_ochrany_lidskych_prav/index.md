---
title: "Ombudsmani států Visegrádské čtyřky sdíleli na summitu zkušenosti z
  oblasti ochrany lidských práv "
date: 2025-09-11T15:47:00
vystupy:
  - tz
perex: <p>V&nbsp;maďarském Debrecínu se k&nbsp;pravidelnému multilaterálnímu
  jednání sešli český ombudsman Stanislav Křeček a jeho zástupce Vít Alexander
  Schorm se svými protějšky ze Slovenska, Maďarska a Polska. Letošní setkání
  bylo zasvěceno zejména výměně zkušeností s&nbsp;ochranou práv osob omezených
  na osobní svobodě a ochranou práv zdravotně postižených. Ombudsmani svou
  činností zajišťují úkoly národního preventivního mechanismu podle Opčního
  protokolu k&nbsp;Úmluvě OSN proti mučení a většina plní i úkoly monitorovacího
  orgánu podle Úmluvy OSN o právech osob se zdravotním postižením.</p>
---
<p>
<i>„Velmi si vážím možnosti spolupráce a dialogu se svými kolegy ze států Visegrádské čtyřky. Všechny čtyři země mají v&nbsp;součtu přibližně 62,25 milionů obyvatel a na jejich ombudsmany se ročně obrátí více než 40 tisíc osob se svými stížnostmi. Na společných jednáních tak vždy diskutujeme aktuální a důležitá témata, se kterými se v&nbsp;rámci dodržování lidských práv během naší práce setkáváme. Na podobném principu sdílení zkušeností by měly fungovat všechny evropské instituce. Jsem přesvědčen o tom, že setkání v&nbsp;podobném formátu mají dlouhodobý a nenahraditelný přínos,“</i> uvedl k&nbsp;summitu ombudsman Stanislav Křeček.</p>
<p>Ombudsmani dále sdíleli metody práce při neohlášených návštěvách v&nbsp;zařízeních, ať už z&nbsp;titulu preventivní ochrany před nelidským či ponižujícím zacházením nebo v&nbsp;rámci sledování práv lidí s postižením. 
<i>„Společně jsme probrali například metodologii a strategii pro provádění návštěv ve vazebních věznicích a pečovatelských zařízeních. Zaměřili jsme se zejména na rozhovory s&nbsp;umístěnými osobami a zaměstnanci zařízení, dokumentaci a následné postupy. Rovněž jsme navštívili zcela novou věznici v&nbsp;maďarském Csengeru, určenou vězňům-mužům v&nbsp;režimu nejvyššího stupně ostrahy, vybudovanou po vzoru těch nejzabezpečenějších zařízení podobného druhu na světě. Bude zajímavé sledovat, jaké případné výtky vůči poměrům v&nbsp;tomto zařízení bude tamní národní preventivní mechanismus špatného zacházení s&nbsp;odstupem času mít,“</i> uvedl zástupce ombudsmana Vít Alexander Schorm.</p>
<blockquote>
<p>
<strong>Seznam ombudsmanů Visegrádské čtyřky:</strong></p>
<p>České republika: Stanislav Křeček</p>
<p>Polsko:&nbsp;Marcin Wiącek</p>
<p>Maďarsko: Ákos Kozma</p>
<p>Slovensko: Róbert Dobrovodský</p></blockquote>
<blockquote>
<p>
<strong>Co je národní preventivní mechanismus?</strong>&nbsp;</p>
<p>Jeho cílem je monitorování ochrany práv a důstojnosti osob omezených na svobodě v&nbsp;souladu se závazky zakotvenými v&nbsp;Opčním protokolu k&nbsp;Úmluvě proti mučení (OPCAT). V roce 2006 proběhlo první rozšíření agendy veřejného ochránce práv, kdy mu byl svěřen dohled nad omezováním osobní svobody. Od té doby je český ombudsman národním preventivním mechanismem a chrání lidi omezené na svobodě před špatným zacházením. Tým dohledu nad omezováním osobní svobody provádí návštěvy míst, kde jsou lidé omezeni na svobodě. Jezdí například do dětských domovů, domovů pro seniory, psychiatrických nemocnic, věznic, cel a dalších zařízení.</p></blockquote>
<figure class="image">
<img src="https://www.ochrance.cz/aktualne/ombudsmani_statu_visegradske_ctyrky_sdileli_na_summitu_zkusenosti_z_oblasti_ochrany_lidskych_prav/e039a6b6-052f-41be-add1-7bfe097ff072.jpeg" alt="Na fotce je zachycen ombudsman Stanislav Křeček, jeho zástupce Vít Alexander Schorm a ředitelka sekce právní Jana Gregorová."></figure>
