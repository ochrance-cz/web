---
title: "Kulatý stůl s řediteli navštívených diagnostických ústavů"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/kulaty-stul-s-rediteli-navstivenych-diagnostickych-ustavu/"
date: 2012-10-17
perex: "<p></p>"
---

<!-- imported from the old website -->

<p>Dne 9. října 2012 se v Brně uskutečnilo setkání veřejného ochránce práv a ředitelů diagnostických ústavů, které byly navštíveny v rámci systematických návštěv školských zařízení pro výkon ústavní a ochranné výchovy. U pomyslného kulatého stolu tak zasedli ředitelé dětských diagnostických ústavů z Brna, Českých Budějovic, Bohumína a ředitelé diagnostických ústavů pro mládež z Prahy (Hodkovičky, Lublaňská). Zástupci navštívených zařízení tak mohli nejen s veřejným ochráncem práv, ale také mezi sebou prodiskutovat zjištění a doporučení ochránce, která najdou své místo v souhrnné zprávě z návštěv diagnostických ústavů, která bude zveřejněna na počátku roku 2013. Jednalo se zejména o otázkách souvisejících s vedením správního řízení, které vyústí v umístění či přemístění dítěte do sítě školských zařízení pro výkon ústavní a ochranné výchovy, o spolupráci diagnostických ústavů a rodiny či o praktických otázkách spojených s pobytem dítěte v diagnostickém ústavu (soukromí, péče o sebe, kontakt s rodinou a vrstevníky apod.).</p><p>Tento kulatý stůl tak formálně uzavřel „dětskou kampaň“ veřejného ochránce práv, který v průběhu let 2011 až 2012 navštěvoval jak zařízení pro výkon ústavní a ochranné výchovy, tak dětské domovy pro děti do tří let (dříve kojenecké ústavy), střediska výchovné péče a zdravotnická zařízení (oddělení dětské psychiatrické péče a dětské psychiatrické léčebny). Nadále však probíhají následné návštěvy zařízení, ve kterých ochránce zjišťuju míru naplňování svých doporučení.</p>
