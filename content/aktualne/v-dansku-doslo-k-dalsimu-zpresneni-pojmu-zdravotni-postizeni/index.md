---
title: "V Dánsku došlo k dalšímu zpřesnění pojmu zdravotní postižení"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/v-dansku-doslo-k-dalsimu-zpresneni-pojmu-zdravotni-postizeni/"
date: 2013-08-05
perex: "<p>Dánský nejvyšší soud rozhodl, že pokud zaměstnavatel propustil ženu jen z toho důvodu, že trpí poruchou ADHD, dopustil se diskriminačního jednání z důvodu zdravotního postižení.</p>"
---

<!-- imported from the old website -->

<p class="align-blok">Mladá dánská žena byla přijata jako asistentka v advokátní kanceláři. Čtyři dny na to ji zaměstnavatel propustil. Ovšem bezprostředně po té, co zjistil, že trpí poruchou ADHD (vývojovou poruchu, charakterizovanou nepřiměřeným stupněm pozornosti, hyperaktivity a impulzivity). Dle jeho slov byl důvodem propuštění její „zvláštní stav“, který neuvedla při vstupním pohovoru. Žena namítala, že nemusela svému zaměstnavateli ani kolegům tuto skutečnost sdělovat, protože ji nijak neomezuje. Po výměně názorů s advokátní kanceláří se propuštěná žena obrátila k soudu. Ten v roce 2011 určil, že diagnóza ADHD spadá pod definici uvedenou v antidiskriminačním zákoně, a uzavřel, že se zaměstnavatel dopustil porušení zákazu diskriminace. Zaměstnavatel se odvolal k Nejvyššímu soudu, který jasně vymezil, že dotyčná směrnice Rady Evropské unie, 2000/78, stejně jako antidiskriminační zákon dopadá i na případ této propuštěné ženy. Je tedy nutné k ženě trpící poruchou ADHD přistupovat jako k osobě se zdravotním postižením a už vůbec s ní nelze ukončit pracovní poměr pouze s odkazem na její dlouhodobé zdravotní omezení.</p><p class="align-blok">Dánský soud tak rozhodl ve světle judikatury Soudního dvora Evropské unie, který ve svém rozsudku ze dne 11. dubna 2013, sp. zn. C‑335/11 a C‑337/11 rozšířil doposud chápanou definici postižení tak, že dopadá i na nemoci spojené s dlouhodobým omezením v profesním životě. O případu se můžete dočíst podrobněji <a href="/diskriminace/aktuality-z-diskriminace/aktuality-z-diskriminace-2013/primerene-opatreni-pro-osobu-s-postizenim-muze-spocivat-i-ve-zkraceni-pracovni-doby/">zde</a>. </p><p class="align-blok">Pod definici pojmu zdravotní postižení tedy spadá i porucha ADHD, chronická bolest zad a další nemoci, které jsou dlouhodobé a brání plnému a efektivnímu zapojení do práce. Zaměstnavatel, který propustil ženu, protože trpěla poruchou ADHD, se beze vší pochybností dopustil diskriminujícího jednání.</p><p class="align-blok">Nejvyšší soud celý případ uzavřel s tím, že při propuštění ženy s poruchou ADHD došlo k přímé diskriminaci, a přiznal jí odškodné ve výši šesti měsíčních platů.</p><p>Tisková zpráva v angličtině je dostupná <a title="Otevření do nového okna" href="http://www.non-discrimination.net/content/media/DK-41-%286%29%20Dismissal%20ADHD%2014.06.2013.pdf" target="_blank">zde</a> .</p><p>Internetové stránky Nejvyššího soudu Dánska k nahlédnutí <a title="Otevření do nového okna" href="http://www.domstol.dk/hojesteret/nyheder/Afgorelser/Pages/BortvisningafadvokatsekretaerpaagrundafADHDvaruberettigetogudgjordeforskelsbehandling.aspx" target="_blank">zde</a> .</p>
