---
title: "Muslimští zaměstnanci nemocnice musí nosit krátké rukávy"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/muslimsti-zamestnanci-nemocnice-musi-nosit-kratke-rukavy/"
date: 2014-08-21
perex: "<p>Rotterdamský okresní soud nedal za pravdu muslimce, která požadovala určení neplatnosti výpovědi. Pedagogická pracovnice dostala od nemocnice výpověď kvůli tomu, že odmítla nosit krátké rukávy. </p>"
---

<!-- imported from the old website -->

<p class="align-blok">Poté, co se v nemocnici opakovaně objevovala bakteriální infekce, doporučila komise nizozemských národních expertů, aby všichni zaměstnanci nemocnice nosili v práci krátké rukávy. Pedagogická pracovnice muslimského vyznání se ovšem nařízením svého zaměstnavatele, které toto doporučení reflektovalo, odmítla řídit. Poukázala na roli víry v jejím životě a na to, že její pracovní náplň zahrnuje pouze minimální kontakt s pacienty, a snažila se s nemocnicí domluvit. Navrhla, že by se s pacienty nemusela setkávat vůbec a mohla by nadále pracovat pouze s jejich rodiči. Zaměstnavatel jí ovšem vstříc nevyšel a dal jí výpověď.</p><p class="align-blok">Rotterdamský soud připustil, že se nemocnice vydáním výše specifikovaného nařízení dopustila nepřímé diskriminace z důvodu náboženského vyznání. Nicméně nařízení následně označil za odůvodněné vzhledem k legitimnímu cíli, jímž objektivně bylo zabránění šíření infekce a tedy ochrana zdraví pacientů. </p><p class="align-blok">Odkaz na anglický článek naleznete <a title="Otevření do nového okna" href="http://www.non-discrimination.net/content/media/NL-93-Pedagogical%20employee%20dismissed%20for%20refusing%20to%20comply%20with%20hospital%27s%20clothing%20requirements.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
