---
title: Ve dvou z jedenácti navštívených domovů pro lidi s demencí zjistil
  ombudsman špatné zacházení s klienty
date: 2024-06-28T08:54:55.512Z
vystupy:
  - tz
perex: >
  <p>Zástupce ombudsmana uzavírá sérii návštěv domovů pro seniory a domovů se
  zvláštním režimem poskytujících péči lidem se syndromem demence. Od roku 2021
  navštívili pracovníci Kanceláře ombudsmana celkem jedenáct zařízení v deseti
  různých krajích. Ve dvou domovech&nbsp;odhalili špatné zacházení
  s&nbsp;klienty. Šlo o pochybení ve více oblastech péče, jako je například
  omezování volného pohybu, respektování soukromí i vůle klientů, sledování
  pitného režimu a prevence podvýživy nebo komunikace a péče s&nbsp;ohledem na
  zdravotním stav klientů. V&nbsp;souhrnu tak zjištěná pochybení dosahovala
  intenzity špatného zacházení.</p>
attachments: []
---
<p><em>&bdquo;Péče o člověka s&nbsp;demencí je specifická. Personál musí vycházet z odborných poznatků o onemocnění a brát ohled na to, v&nbsp;jakém stadiu nemoci se dotyčný nachází. Intuitivní a neodborný přístup může přímo zhoršovat obtíže klienta nebo mu dokonce působit utrpení. V&nbsp;aktuálně ukončené sérii návštěv jsme se s&nbsp;kolegy zaměřili právě na zařízení poskytující péči lidem se syndromem demence. Chtěli jsme ověřit, jak s&nbsp;touto skupinou klientů v&nbsp;zařízeních pracují, a upozornit na možná rizika,&ldquo;</em> popsal zástupce ombudsmana Vít Alexander Schorm. O zjištěních z&nbsp;návštěv veřejný ochránce práv vždy informoval vedení zařízení a doporučil, jak by se měla praxe v&nbsp;zařízení změnit.</p>

<p>Špatné zacházení odhalili pracovníci Kanceláře ombudsmana ve dvou zařízeních. V&nbsp;obou se jednalo o pochybení ve více oblastech. Právě kvůli nahromadění problémů již pochybení dosáhla intenzity špatného zacházení.</p>

<p>V&nbsp;prvním zařízení se pochybení týkala především poskytování neodborné a rizikové péče založené spíš na intuici než na odborných znalostech. Problém byl i v&nbsp;samotné komunikaci s&nbsp;klienty. Přestože část obyvatel tohoto příhraničního domova pocházela z&nbsp;Německa, většina zaměstnanců německy neuměla. Klienti proto museli přizpůsobovat komunikaci schopnostem personálu. Zaměstnanci navíc neznali alternativy pro komunikaci s&nbsp;klienty s&nbsp;demencí. V&nbsp;zařízení panoval uniformní režim bez ohledu na potřeby klientů. Personál nevyhodnocoval riziko podvýživy ani nedokázal posilovat soběstačnost klientů. Dostatečně také nerespektoval soukromí klientů při hygieně.</p>

<p>Obdobná situace byla i ve druhém zařízení. Poskytovanou péči tam poznamenala neodbornost a zásadní nedostatek personálu. Zaměstnanci pečovali o více klientů, než bylo zvládnutelné. Docházelo i k&nbsp;omezování volného pohybu klientů.</p>

<p>Pracovníky Kanceláře ombudsmana při návštěvách zajímalo celkové prostředí domovů, náplň dne klientů včetně toho, zda se mohou volně pohybovat po zařízení a jeho okolí nebo jestli mají možnost trávit čas na čerstvém vzduchu. Zabývali se úrovní zdravotní péče, především tím, jak v&nbsp;zařízeních u klientů s&nbsp;demencí a zhoršenou možností komunikace přistupují k&nbsp;otázkám zjišťování a léčení bolesti nebo deprese. Při návštěvách pracovníci Kanceláře ombudsmana sledovali, jak personál s&nbsp;klienty jedná a zda zachovává jejich důstojnost například při úpravě zevnějšku, výběru oděvu, při hygieně nebo během stravování. V&nbsp;neposlední řadě hodnotili, zda je péče o klienty individualizovaná.</p>

<p>Doporučení ke zlepšení poskytované péče se týkala nejčastěji oblasti zdravotní a ošetřovatelské péče. <em>&bdquo;Téměř vždy jsme doporučovali věnovat větší pozornost prevenci podvýživy, kterou jsou lidé s demencí mimořádně ohroženi. Obdobně často jsme doporučovali, aby zařízení upustila od plošného nerozlišujícího přístupu v oblasti volného pohybu. U každého klienta musí personál individuálně vyhodnotit, zda se zvládne samostatně bezpečně pohybovat mimo zařízení,&ldquo;</em> shrnul zástupce ombudsmana Vít Alexander Schorm. Upozornil také, že zprávy ze zařízení i doporučení odpovídají situaci v&nbsp;době návštěvy a do současnosti se mohla praxe v&nbsp;zařízeních změnit.</p>

<blockquote>
<p><strong>Navštívená zařízení</strong></p>

<p>Zprávy z již ukončených návštěv deseti zařízení i další komunikace s&nbsp;vedením těchto domovů jsou veřejně dostupné v elektronické&nbsp;<a href="https://eso.ochrance.cz/">Evidenci stanovisek ombudsmana</a>. Aktuálně pokračuje pouze šetření v&nbsp;případě jednoho z&nbsp;domovů, kde ombudsman zjistil špatné zacházení s&nbsp;klienty.</p>

<p><strong>47/2021/NZ &nbsp;&nbsp;&nbsp;&nbsp;&nbsp; Domov Čenkov</strong></p>

<p><a href="https://eso.ochrance.cz/Nalezene/Edit/11028">https://eso.ochrance.cz/Nalezene/Edit/11028</a></p>

<p>&nbsp;</p>

<p><strong>49/2021/NZ&nbsp;&nbsp;&nbsp;&nbsp;&nbsp;&nbsp;&nbsp; Domov pro seniory v Řasnici (Seniorresidenz)</strong></p>

<p><a href="https://eso.ochrance.cz/Nalezene/Edit/11508">https://eso.ochrance.cz/Nalezene/Edit/11508</a> &nbsp;</p>

<p>&nbsp;</p>

<p><strong>10/2022/NZ&nbsp;&nbsp;&nbsp;&nbsp;&nbsp;&nbsp;&nbsp; SeneCura SeniorCentrum Modřice </strong></p>

<p><a href="https://eso.ochrance.cz/Nalezene/Edit/11444">https://eso.ochrance.cz/Nalezene/Edit/11444</a></p>

<p>&nbsp;</p>

<p><strong>19/2022/NZ&nbsp;&nbsp;&nbsp;&nbsp;&nbsp;&nbsp;&nbsp; Zařízení Domov V Podzámčí </strong></p>

<p><a href="https://eso.ochrance.cz/Nalezene/Edit/10918">https://eso.ochrance.cz/Nalezene/Edit/10918</a></p>

<p>&nbsp;</p>

<p><strong>35/2022/NZ&nbsp;&nbsp;&nbsp;&nbsp;&nbsp;&nbsp;&nbsp; ALZHEIMER HOME Pyšely </strong></p>

<p><a href="https://eso.ochrance.cz/Nalezene/Edit/11512">https://eso.ochrance.cz/Nalezene/Edit/11512</a></p>

<p>&nbsp;</p>

<p><strong>41/2022/NZ&nbsp;&nbsp;&nbsp;&nbsp;&nbsp;&nbsp;&nbsp; Domov se zvláštním režimem, Dům sociálních služeb Pacov </strong></p>

<p><a href="https://eso.ochrance.cz/Nalezene/Edit/11446">https://eso.ochrance.cz/Nalezene/Edit/11446</a></p>

<p>&nbsp;</p>

<p><strong>2/2023/NZ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dům pro seniory Uničov </strong></p>

<p><a href="https://eso.ochrance.cz/Nalezene/Edit/12346">https://eso.ochrance.cz/Nalezene/Edit/12346</a></p>

<p>&nbsp;</p>

<p><strong>6/2023/NZ&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong>zatím neukončeno</p>

<p>&nbsp;</p>

<p><strong>18/2023/NZ&nbsp;&nbsp;&nbsp;&nbsp;&nbsp;&nbsp;&nbsp; Domov &quot;Srdce v dlaních&quot; - sociální služby Jiříkov </strong></p>

<p><a href="https://eso.ochrance.cz/Nalezene/Edit/12442">https://eso.ochrance.cz/Nalezene/Edit/12442</a></p>

<p>&nbsp;</p>

<p><strong>23/2023/NZ&nbsp;&nbsp;&nbsp;&nbsp;&nbsp;&nbsp;&nbsp; Domov pro seniory Nezdenice</strong></p>

<p><a href="https://eso.ochrance.cz/Nalezene/Edit/12352">https://eso.ochrance.cz/Nalezene/Edit/12352</a></p>

<p>&nbsp;</p>

<p><strong>31/2023/NZ&nbsp;&nbsp;&nbsp;&nbsp;&nbsp;&nbsp;&nbsp; Zařízení sociální péče Choceň</strong></p>

<p><a href="https://eso.ochrance.cz/Nalezene/Edit/12734">https://eso.ochrance.cz/Nalezene/Edit/12734</a></p>
</blockquote>
