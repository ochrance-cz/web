---
title: "Případ testování realitních kanceláří je víc než 2 roky starý!"
oldUrl: "src/www.ochrance.cz/aktualne/tiskove-zpravy-2015/pripad-testovani-realitnich-kancelari-je-vic-nez-2-roky-stary"
date: 2015-04-09
perex: "<p>Médii propíraný případ diskriminace Romů realitními kancelářemi se celý, včetně situačního testování a žaloby, udál v letech 2012-2013, tj. dlouho předtím, než se veřejnou ochránkyní práv stala Anna Šabatová. Ta v září 2014 pouze shrnula kroky a zjištění svého předchůdce a tento starý případ uzavřela. </p>"
---

<!-- imported from the old website -->

<p>Jak se to vše událo:</p><p><b>Květen 2012: Na veřejného ochránce práv Pavla Varvařovského se obrátila pracovnice charity s podnětem</b>, v němž namítala diskriminační jednání realitních kanceláří vůči romským zájemcům o byty.</p><p>Přelom roku 2012 a 2013: Veřejný ochránce práv Pavel Varvařovský uzavřel dohody o spolupráci se třemi neziskovými organizacemi (IQ Roma servis, Poradna pro občanství, občanská a lidská práva, Liga lidských práv). </p><p><b>Duben 2013: Pracovnice Poradny pro občanství, občanská a lidská práva provedly situační testování</b> – telefonicky se dotazovaly na možnost pronájmu bytů nabízených realitními kancelářemi a na jejich dotaz jim sdělovaly, že jsou Romky.</p><p><b>Září 2013: Jedna z testujících zaměstnankyň</b> Poradny pro občanství, občanská a lidská práva <b>podala, zastoupena advokátem, antidiskriminační žalobu</b> Okresnímu soudu v Litoměřicích proti realitní makléřce Elišce Noskové.</p><p>Poradna pro občanství, občanská a lidská práva se rovněž obrátila na Českou obchodní inspekci s podnětem, v němž upozornila na diskriminační přístup realitních kanceláří. ČOI následně provedla v průběhu roku 2014 kontrolu realitních kanceláří &ndash; romská inspektorka poptávala v realitních kancelářích byt. V pěti případech zjistila ČOI diskriminaci z důvodu etnického původu.</p><p>Prosinec 2013: Veřejný ochránce práv Pavel Varvařovský se rozhodl rezignovat na svou funkci.</p><p><b>Únor 2014: Veřejnou ochránkyní práv byla zvolena Anna Šabatová.</b></p><p>Únor 2014: Poradna pro občanství, občanská a lidská práva informovala ochránkyni o podané žalobě. Následně předává ochránkyni záznamy z testování.</p><p>Září 2014: Veřejná ochránkyně práv Anna Šabatová vydává zprávu o šetření, v níž <b>shrnuje postup svého předchůdce</b> a zjištění z testování. Zprávu, v níž konstatuje diskriminaci, poslala všem testovaným realitním kancelářím.</p><p>Leden 2015: Informaci o tomto případu zahrnula ochránkyně do zprávy pro Poslaneckou sněmovnu za 4. čtvrtletí 2014, kterou počátkem března 2015 projednaly dva výbory Poslanecké sněmovny (Petiční výbor a podvýbor Ústavně-právního výboru).</p><p></p><p>Podrobnosti o situačním testování i vlastním případu najdete <a href="http://www.ochrance.cz/tiskove-zpravy/tiskove-zpravy-2015/chybuje-verejna-ochrankyne-prav-tim-ze-poukazuje-na-nezakonny-postup-realitnich-kancela/">zde</a>. </p>
