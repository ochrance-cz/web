---
title: "Lze zakázat nošení náboženské pokrývky hlavy jako součást pracovní uniformy?"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/lze-zakazat-noseni-nabozenske-pokryvky-hlavy-jako-soucast-pracovni-uniformy/"
date: 2014-11-25
perex: "<p>Norský soud rozhodl, že zákaz nošení náboženské pokrývky hlavy u pracovníků soukromé bezpečnostní služby na letišti není porušením zákazu přímé diskriminace z náboženských důvodů a nepřímé diskriminace z důvodu pohlaví.</p>"
---

<!-- imported from the old website -->

<p class="align-blok">Soukromá společnost zajišťující bezpečnost na několika největších norských letištích zakázala svým zaměstnancům nosit jako viditelnou součást uniformy doplňky, které mají politický nebo náboženský význam. Zejména se jednalo o nošení náboženských pokrývek hlavy (např. kippa, turban či hidžáb). Samotný norský ombudsman shledal toto interní pravidlo společnosti v rozporu se zákazem přímé diskriminace z důvodu náboženství podle antidiskriminačního zákona a zároveň v rozporu se zákazem nepřímé diskriminace z důvodu pohlaví.</p><p class="align-blok">Norský soud však rozhodl, že požadavek na nošení uniforem bez náboženských doplňků není porušením zákazu přímé diskriminace z důvodu náboženství podle antidiskriminačního zákona, stejně jako nejde o porušení zákazu nepřímé diskriminace z důvodu pohlaví. Ačkoliv by se jinak jednalo o diskriminaci z výše zmíněných důvodů, soud rozhodl, že toto opatření je v souladu se zákonem, neboť jeho oprávněným účelem je směřování k vytvoření atmosféry respektu a pořádku u bezpečnostních bran. Dále jde o opatření nezbytné k vytvoření podnikatelského profilu dané společnosti. A v neposlední řadě soud shledal tento zákaz jako přiměřený, neboť povolení nošení náboženských doplňků by mohlo prakticky vést k nežádoucímu zavedení oddělených kontrolních stanovišť pro muže a ženy. </p><p class="align-bottom align-blok">Informace o případu jsou v anglickém jazyce dostupné <a title="Otevření do nového okna" href="http://www.non-discrimination.net/content/media/NO-23-Uniform%20rules%20hijab%20kipa%20and%20turban%20prohibited.pdf" target="_blank">zde</a> . </p><p class="align-blok">Oficiální internetové stránky norského soudu jsou v anglickém jazyce dostupné <a title="Otevření do nového okna" href="http://www.diskrimineringsnemnda.no/wips/1808551378/" target="_blank">zde</a> . </p>
