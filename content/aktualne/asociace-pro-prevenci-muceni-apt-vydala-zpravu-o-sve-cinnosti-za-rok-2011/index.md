---
title: "Asociace pro prevenci mučení (APT) vydala zprávu o své činnosti za rok 2011"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/asociace-pro-prevenci-muceni-apt-vydala-zpravu-o-sve-cinnosti-za-rok-2011/"
date: 2012-08-15
perex: "<p>APT mapovala situaci v jednotlivých regionech světa a stav ratifikace Opčního protokolu. Nejlepší situace je v Evropě a Střední Asii, nejpomaleji se závazek ochrany před mučením prosazuje v Asii a Pacifiku, pomalý je i proces implementace v Jižní Americe, v afrických zemích pak naráží na nedostatek politické vůle.</p>"
---

<!-- imported from the old website -->

<p>Prioritním projektem v roce 2011 bylo pro APT pořádání dvoudenního fóra v Ženevě, kterého se zúčastnili hlavní aktéři působící v oblasti prevence proti mučení tedy národní preventivní mechanismy (NPMs), Podvýbor OSN proti mučení a dále např. Zvláštní zpravodaj OSN proti mučení a regionální i národní nevládní organizace, které působí v oblasti prevence špatného zacházení. Celkem se v Ženevě sešlo přes 300 expertů z 90 zemí a jednalo se o první podobné setkání globálního charakteru. Mezi cíle tohoto fóra patřilo zejména zhodnotit pokrok, výsledky a dopady fungování Podvýboru proti mučení a národních preventivních mechanismů, mobilizovat další potenciální aktéry prevence proti mučení a pracovat na posílení vzájemné spolupráce. </p><p>APT dále ve zprávě za rok 2011 informovala o významných událostech v jednotlivých regionech. V Africe začátkem listopadu APT organizovala regionální konzultaci týkající se fungování Opčního protokolu k Úmluvě proti mučení a jinému krutému, nelidskému či ponižujícímu zacházení nebo trestání. Byly identifikovány problémy, které zde brání účinné prevenci mučení a špatného zacházení, zejména nedostatek politické vůle k implementaci Opčního protokolu, strukturální problémy afrických národních preventivních mechanismů, slabé působení Podvýboru OSN proti mučení a potřeba posílit roli občanské společnosti. Regionálních konzultací se zúčastnilo přes 40 účastníků ze 14 afrických zemí. Jednalo se o první společné setkání afrických národních preventivních mechanismů.</p><p>V americkém regionu APT ocenila ratifikaci Opčního protokolu Panamou a jeho podpis Venezuelou. Dále informovala, že byl zřízen národní preventivní mechanismus v Paraguayi a místní preventivní mechanismus v Riu de Janeiro. Implementační proces však v celém regionu zůstává pomalý. APT poskytla trénink existujícím NPMs v Mexiku a Kostarice a spolu se členem Podvýboru OSN proti mučení uskutečnila výpravu do Chile, kde s vládními představiteli diskutovala možnosti fungování chilského NPM.</p><p>Region Asie a Pacifiku je podle APT v implementaci Opčního protokolu nejvíce pozadu. Doposud jej ratifikovaly pouze 3 země (Kambodža, Maledivy a Nový Zéland) a pouze dvě další jej podepsaly (Austrálie a Východní Timor). APT zde mj. aktivně spolupracovala s Nepálem a Thajskem na právní reformě a kriminalizaci mučení.</p><p>Naopak Evropa a Střední Asie zůstávají v implementaci Opčního protokolu nejdále – téměř polovina ratifikací z celkového počtu spadá do tohoto regionu. APT pokračovala ve svém úsilí podpořit implementaci Opčního protokolu v Turecku, které jej ratifikovalo v září 2011. Provedla také 5 návštěv balkánských zemí, které byly zaměřeny na podporu efektivního fungování místních NPMs.</p><p>V oblasti Blízkého Výchovu a severní Afriky APT pokračovala ve svém úsilí zvýšit počet přistoupení k Opčnímu protokolu. Informovala, že první severoafrickou zemí, která jej ratifikovala, bylo Tunisko, Maroko pak dokončilo vnitrostátní proces přípravy na ratifikaci. Kromě standardních aktivit na podporu implementace Opčního protokolu a  budování personálních kapacit APT spolupracovala s libanonským režisérem Mansourem na filmu o prevenci mučení v arabštině („No one knows about us“). </p><p>Asociace pro prevenci mučení je nezávislá nevládní organizace se sídlem v Ženevě, která po celém světě usiluje o prevenci proti mučení a jinému špatnému zacházení. Více o ní na <a title="Otevření do nového okna" href="http://www.apt.ch" target="_blank">www.apt.ch</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p><p>Více o filmu: <a title="Otevření do nového okna" href="http://www.apt.ch/index.php?option=com_k2&amp;view=item&amp;id=1165:no-one-knows&amp;Itemid=231&amp;lang=fr" target="_blank">http://www.apt.ch/index.php?option=com_k2&amp;view=item&amp;id=1165:no-one-knows&amp;Itemid=231&amp;lang=fr</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
