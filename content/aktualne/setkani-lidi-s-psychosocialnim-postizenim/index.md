---
title: "Setkání lidí s psychosociálním postižením"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/setkani-lidi-s-psychosocialnim-postizenim/"
date: 2020-08-28
perex: "<p></p>"
---

<!-- imported from the old website -->

<p>Dne 27. srpna 2020 proběhlo v Kanceláři veřejného ochránce práv setkání s lidmi s psychosociálním postižením, sebeobhájců a lidí působících v oblasti práv lidí s psychosociálním postižením. Na setkání Mgr. Zuzana Durajová představila nedávný výzkum v oblasti rozhodování soudů o omezování svéprávnosti a užívání podpůrných opatření v rozhodování „Křižovatky autonomie“. Mgr. Matěj Stříteský hovořil o průběhu návštěv psychiatrických nemocnic v květnu a červnu 2020 a o tom, jak epidemie koronaviru COVID-19 dopadla na práva pacientů. Dále se řešila připravovaná novela zákona o zdravotních službách, např. chystané zrušení užívání síťových lůžek či nová úprava dříve vyslovené vůle. Pan Josef Závišek (SPDN ČR) a Blanka Veškrnová (Práh jižní Morava) informovali o vývoji z Rady vlády pro duševní zdraví, zejména o plánovaném novém kontrolním mechanismu, který v současnosti vzniká. Setkání se krátce zúčastnila i zástupkyně veřejného ochránce práv, Mgr. Monika Šimůnková, která s účastníky diskutovala o různých tématech.</p> <p>Příští setkání proběhne za tři měsíce. S podněty či dotazy k setkání či k tématům práv lidí s psychosociálním postižením se kdykoliv obracejte na <a href="mailto:zuzana.durajova@ochrance.cz">zuzana.durajova@ochrance.cz</a>.</p><p><img src="https://www.ochrance.cz/uploads/RTEmagicC_CRPD-psychosoc.jpg.jpg" width="630" height="431" alt="" /></p>
