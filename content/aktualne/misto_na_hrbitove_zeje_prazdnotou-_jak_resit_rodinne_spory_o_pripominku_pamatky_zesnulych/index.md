---
title: Místo na hřbitově zeje prázdnotou. Jak řešit rodinné spory o připomínku
  Památky zesnulých?
date: 2025-10-31T08:05:00
vystupy:
  - aktualita
perex: <p>Mnoho lidí přivádí dny zkraje listopadu na hřbitovy, aby tam zapálili
  svíčku, položili věnce a setkali se s&nbsp;lidmi, se&nbsp;kterými je spojuje
  ztráta. Dušičky slouží jako připomínka lidí, kteří už se svými blízkými
  nejsou. Představy o tom jak uctít jejich památku se liší a ne každý je může
  naplnit podle svého. Je to i případ muže, jehož sestra odmítá uložit urnu
  s&nbsp;popelem jejich maminky na hřbitov. Muž se obrátil na ombudsmana
  s&nbsp;žádostí o radu.</p>
attachments:
  - title: "Podcast Na kávu s ombudsmanem, 43. díl: Pohřebnictví I"
    file: https://www.ochrance.cz/aktualne/na_kavu_s_ombudsmanem_43-_dil_pohrebnictvi_i/
  - title: "Podcast Na kávu s ombudsmanem, 44. díl: Pohřebnictví II"
    file: https://www.ochrance.cz/aktualne/na_kavu_s_ombudsmanem_44-_dil_pohrebnictvi_ii/
---
<p>Pozůstalý syn, který se obrátil na ombudsmana, by rád uložil ostatky své matky do urnového háje, aby měl kde vzpomínat u zapálené svíčky. Zřídil tam místo i s&nbsp;kamennou deskou. S tím ale nesouhlasí jeho sestra, která uchovává urnu doma a odmítá jí kamkoliv přemístit. V&nbsp;podobných případech sporů pozůstalých se na ombudsmana lidé obrací opakovaně. Co na to říká právo?&nbsp;</p>
<p>Zákon o pohřebnictví nezakazuje mít urnu s&nbsp;kremačním popelem doma. Zároveň ale platí, že člověk má právo rozhodnout, jaký má mít pohřeb a kde mají být jeho ostatky uloženy. Pokud někdo nerespektuje přání zemřelého, může tím porušovat jeho práva. Domáhat se přání člověka, který zemřel, se může kterákoliv z&nbsp;osob jemu blízkých. Pokud zesnulý výslovné přání o svém pohřbu nezanechá, rozhodují o něm jeho nejbližší v&nbsp;určeném pořadí (manžel, děti, rodiče, sourozenci a dále).</p>
<p>Právo ale myslí i na pozůstalé. V&nbsp;případě muže, který se na ombudsmana obrátil, mohlo dojít k&nbsp;zásahu do jeho práv. Ty může hájit u civilního soudu. Tam se může domáhat uložení urny na veřejném pohřebišti za účelem zajištění práva přístupu k ostatkům jeho maminky.&nbsp;Jedno z&nbsp;řešení sourozeneckého sporu by také mohlo být rozdělení popela oběma sourozencům.</p>
<p>Spor o urnu ukazuje, jak hluboké rány zanechává ztráta blízkého. Zákony přinášejí pravidla, která usilují o dosažení spravedlnosti. Smíření však přináší snaha o vzájemné porozumění a společné hledání řešení. Dušičky jsou jednou z&nbsp;příležitosti, kdy smír hledat.</p>
