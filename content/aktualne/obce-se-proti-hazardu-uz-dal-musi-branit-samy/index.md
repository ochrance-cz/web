---
title: "Obce se proti hazardu už dál musí bránit samy"
oldUrl: "src/www.ochrance.cz/aktualne/tiskove-zpravy-2012/obce-se-proti-hazardu-uz-dal-musi-branit-samy"
date: 2012-05-30
perex: "<p></p><p>Ani po vyčerpání všech možností se ochránci nepodařilo zjednání plné nápravy ve věci povolování sázkových her provozovaných prostřednictvím tzv. jiných technických herních zařízení (např. videoloterijních terminálů) v rozporu s loterijním zákonem a obecně závaznými vyhláškami obcí. </p>"
---

<!-- imported from the old website -->

<p>Ochránce se obrátil na vládu, která v této věci rozhodovala opakovaně. Usnesením ze dne 16. května 2012 nakonec návrhy ochránce akceptovala jen zčásti.</p><p>Ve vztahu k obecně závazným vyhláškám obcí uložila vláda Ministerstvu financí zahájit přezkumné řízení pouze na základě podnětu obce a jen tehdy, pokud povolení bylo vydáno v rozporu s již dříve existující obecní vyhláškou. Takové omezení nerespektuje ústavní právo obcí na samosprávu a je v rozporu nálezem Ústavního soudu sp. zn. Pl. ÚS 29/10 ze dne 14. června 2011 (Chrastava), který předpokládá i možnost kolize vydaného povolení s později vydanou obecně závaznou vyhláškou obce. Podle názoru ochránce (potvrzeného i názorem Ústavního soudu) obce vždy byly a nadále jsou oprávněny regulovat hazard na svém území. Ministerstvo financí by tedy mělo ze zákona zahajovat řízení o přezkumu všech vydaných povolení herních zařízení, pokud zjistí kolizi s obecně závaznou vyhláškou.</p><p>Ochránce je přesvědčen, že by ministerstvo mělo vydat správní rozhodnutí o všech došlých návrzích obcí. Jedině tak budou mít obce cestu k eventuelní soudní ochraně. Z formulace usnesení vlády v bodě II/1 se zdá, že toto bylo ministru financí uloženo. </p><p>Vláda svým usnesením ze dne 16. května 2012 rovněž zrušila původní úkol uložený Ministerstvu financí dne 14. března 2012, tj. přezkoumat z úřední povinnosti všechna povolení, která byla vydána v rozporu se zákonem o loteriích (nesprávné limity sázek, nesprávná délka platnosti povolení).</p><p>Vzhledem k vývoji této záležitosti a postoji vlády už ochránce nebude činit další kroky. Obce samy mají ještě možnost podat tzv. komunální ústavní stížnost k Ústavnímu soudu, pokud Ministerstvo financí jejich návrhu na zrušení konkrétních vydaných povolení nevyhoví.</p><p>Protože Ministerstvo financí výhrady veřejného ochránce práv neakceptovalo, přistoupil ochránce k sankčnímu zveřejnění plného znění zprávy z šetření i závěrečného stanoviska s návrhem opatření k nápravě.</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Ostatni-organy/2601-10-BK-ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva z šetření</a> (346.6 kB, Adobe Acrobat dokument)</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Ostatni-organy/2601-10-BK-ZSO.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Závěrečné stanovisko</a> (345.3 kB, Adobe Acrobat dokument)</p>
