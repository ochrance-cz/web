---
title: "Zpráva CPT z návštěvy České republiky"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/zprava-cpt-z-navstevy-ceske-republiky/"
date: 2015-08-27
perex: "<p>Evropský výbor pro zabránění mučení a nelidskému či ponižujícímu zacházení nebo trestání (CPT) vydal v březnu 2015 zprávu z návštěvy České republiky, která proběhla ve dnech 1. – 10. dubna 2014</p>"
---

<!-- imported from the old website -->

<p>Podle CPT si řada osob stěžovala na špatné zacházení ze strany policie nebo vězeňské služby. Zpráva rovněž kritizovala podmínky ve vybraných věznicích, i když oproti stavu v době návštěvy CPT v provedené v roce 2010[1] byl CPT zaznamenán značný pokrok. CPT opětovně zdůrazňoval potřebu zajištění poskytnutí bezplatné právní pomoci od samotného počátku odnětí svobody. Dle současné právní úpravy je poskytnutí bezplatné právní pomoci zajištěno až od vznesení obvinění, tj. od zahájení trestního stíhání. </p><p>V důsledku přetrvávajícího násilí ve věznicích navrhuje CPT prolomit zákonnou povinnost mlčenlivosti ošetřujícího lékaře tak, aby lékař byl povinen podezření ze špatného zacházení nahlásit státnímu zástupci i bez souhlasu ošetřené osoby. Dále CPT formuloval požadavky na kvalitu lékařských záznamů k zaznamenávání tělesných zranění. K prolomení lékařského tajemství by mohlo dojít změnou zákona o zdravotních službách[2]. Prolomení lékařského tajemství bylo CPT navrženo rovněž u pacientů umístěných v psychiatrických ústavech. Byl vznesen opětovný požadavek na zamezení dohledu a doslechu dozorců při lékařských vyšetřeních vězněných osob. CPT rovněž apeluje na posílení prevence proti násilí mezi vězni.</p><p>Ve věznici Všehrdy získalo CPT vážné podezření na špatné zacházení s mladistvými odsouzenými ze strany vězeňských dozorců. Výbor CPT požadoval okamžité nezávislé a důkladné šetření.  Situaci prošetřuje Generální inspekce bezpečnostních sborů a orgány činné v trestním řízení, zvláštní prověrku provedlo také státní zastupitelství. Zároveň došlo k zásadním personálním opatřením ve vedení věznice. </p><p>CPT konstatoval, že používání donucovacích prostředků by mělo být reakcí pouze na násilné nebo vzpurné chování vězňů a mělo by být zaznamenáváno do zvláštního záznamu. Nemělo by být využíváno při lékařských vyšetřeních v externích zařízeních. Lékařské vyšetření vězněných osob by mělo probíhat mimo doslech, a pokud v příslušeném případě dotyčný lékař nepožaduje jinak, mimo dohled dozorců.  Nedůvodné používání pout během lékařských vyšetření snižuje důstojnost vězněných osob a zabraňuje vytvoření vztahu důvěry mezi lékařem a pacientem. Současně CPT vyžaduje, aby o každém použití mechanického omezujícího prostředku sloužícího ke znehybnění vězněné osoby byl uvědomen lékař, vězněné osoby byly pod odborným dohledem a jejich užití by mělo trvat co nejkratší dobu. Rovněž CPT požaduje provádění důkladných osobních prohlídek tak, aby byla šetřena důstojnost a soukromí osob.</p><p>Podmínky v navštívených věznicích byly v zásadě konstatovány jako přijatelné, přetrvávají však požadavky např. na zajištění dostatečného množství smysluplných aktivit včetně činností vzdělávacího charakteru, požadavky stran dostatku personálu, kvalifikovaného zdravotního personálu, kdy současný stav ve vybraných věznicích je poddimenzován, častějšího venkovního pohybu nebo přístupu k přirozenému světlu nebo úpravu disciplinárních trestů vězňů a přijímání návštěv pro vězně. </p><p>CPT uskutečnilo rovněž návštěvu v zařízení pro zabezpečovací detenci. Materiální podmínky v zabezpečovací detenci byly shledány jako velmi dobré. Ve zprávě bylo formulováno několik požadavků ke zlepšení podmínek osob umístěných do zabezpečovací detence. Jedním z nich je požadavek na nezávislou psychiatrickou zprávu – posudek při každoročním soudním přezkoumávání zabezpečovací detence. V současné době soud při posuzování důvodnosti trvání zabezpečovací detence vychází ze zprávy detenčního zařízení. </p><p>Delegace CPT navštívila Psychiatrickou léčebnu Kosmonosy. Ve vztahu k psychiatrickým léčebnám obecně formuloval CPT několik zásadních doporučení týkajících se používání prostředků chemického a mechanického omezení. Rovněž jako ve zprávě z roku 2010 CPT opětovně apeluje na okamžité vyřazení síťových lůžek z užívání v psychiatrických léčebnách, kdy v této oblasti nedošlo k žádnému pokroku a stav je nezměněn.</p><p>CPT se ve své zprávě věnoval v závěru chirurgické kastraci v souvislosti s léčbou sexuálních delikventů, kdy její užívání je předmětem dlouhodobého dialogu mezi CPT a českými orgány. V současné době je chirurgická kastrace možná jako dobrovolný způsob léčby osoby. Podmínky pro její využití upravuje zákon č. 373/2011 Sb., o specifických zdravotních službách[3], přičemž byl přijat právě v reakci na vedené diskuse o chirurgické kastraci, tak aby zajišťoval její důslednou zákonnou regulaci. CPT nadále trvá na svém stanovisku uvedeném již v předchozích zprávách z návštěv ČR, že chirurgická kastrace osob omezených na svobodě se rovná ponižujícímu zacházení, a vybízí opětovně české orgány k tomu, aby definitivně ukončili užívání chirurgické kastrace v souvislosti s léčbou sexuálních delikventů a v souladu s tím upravily příslušné právní předpisy. </p><p>Vláda České republiky schválila zveřejnění zprávy CPT[4] a ve spolupráci s příslušnými resorty připravila vyjádření, které je dostupné na jejích stránkách.[5]</p><p>Veřejný ochránce práv plní od roku 2006 funkci národního preventivního mechanizmu (NPM) proti špatnému zacházení dle Opčního protokolu k Úmluvě OSN proti mučení[6]. CPT ve své zprávě požádal o výroční zprávu o činnosti NPM za rok 2014, která je dostupná zde: </p><p><a title="Otevření do nového okna" href="/uploads-import/ochrana_osob/Zpravy-vyrocni/NPM-2014_CZ_ENG.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> http://www.ochrance.cz/fileadmin/user_upload/ochrana_osob/Zpravy-vyrocni/NPM-2014_CZ_ENG.pdf</a> (1.1 MB, Adobe Acrobat dokument)</p><p>Zpráva CPT z návštěvy České republiky, která proběhla ve dnech 1. – 10. dubna 2014 v původním znění je přístupná zde: <a title="Otevření do nového okna" href="http://www.cpt.coe.int/documents/cze/2015-18-inf-eng.pdf" target="_blank">http://www.cpt.coe.int/documents/cze/2015-18-inf-eng.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a v českém překladu najdete zde: <a title="Otevření do nového okna" href="http://www.cpt.coe.int/documents/cze/2015-18-inf-cze.pdf" target="_blank">http://www.cpt.coe.int/documents/cze/2015-18-inf-cze.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><br /><hr /><p><em>[1] Zpráva CPT z návštěvy uskutečněné v období od 7. – 16. září 2010 dostupná zde: </em><a title="Otevření do nového okna" href="http://www.cpt.coe.int/documents/cze/2015-18-inf-cze.pdf" target="_blank"><em>http://www.cpt.coe.int/documents/cze/2015-18-inf-cze.pdf</em></a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /><em>  </em></p><p><em>[2] Zákon č. 372/2011 Sb., o zdravotních službách a podmínkách jejich poskytování ve znění pozdějších právních předpisů</em></p><p><em>[3] §17 a násl. zákona č. 373/2011 Sb., o specifických zdravotních službách ve znění pozdějších předpisů</em></p><p><em>[4] Dostupná zde: </em><a title="Otevření do nového okna" href="http://www.vlada.cz/cz/ppov/rlp/dokumenty/zpravy-plneni-mezin-umluv/evropska-umluva-o-zabraneni-muceni-a-nelidskemu-nebo-ponizujicimu-zachazeni-nebo-trestani-17701/" target="_blank"><em>http://www.vlada.cz/cz/ppov/rlp/dokumenty/zpravy-plneni-mezin-umluv/evropska-umluva-o-zabraneni-muceni-a-nelidskemu-nebo-ponizujicimu-zachazeni-nebo-trestani-17701/</em></a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /><em> </em></p><p><em>[5] Vyjádření vlády ke zprávě CPT z návštěvy uskutečněné ve dnech 1. až 10. dubna 2014 je dostupné zde: </em><a title="Otevření do nového okna" href="http://www.vlada.cz/cz/ppov/rlp/dokumenty/zpravy-plneni-mezin-umluv/evropska-umluva-o-zabraneni-muceni-a-nelidskemu-nebo-ponizujicimu-zachazeni-nebo-trestani-17701/" target="_blank"><em>http://www.vlada.cz/cz/ppov/rlp/dokumenty/zpravy-plneni-mezin-umluv/evropska-umluva-o-zabraneni-muceni-a-nelidskemu-nebo-ponizujicimu-zachazeni-nebo-trestani-17701/</em></a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /><em>  </em></p><p><em>[6] Část IV Opčního protokolu k úmluvě proti mučení a jinému krutému, nelidskému či ponižujícímu zacházení nebo trestání vyhlášen přijatého dne 18. prosince 2002 v New Yorku a vyhlášeného pod č. 78/2006 Sb.m.s., dostupný zde </em><a title="Otevření do nového okna" href="/uploads-import/ochrana_osob/Umluvy/Opcni_protokol_k_Umluve.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> <em>http://www.ochrance.cz/fileadmin/user_upload/ochrana_osob/Umluvy/Opcni_protokol_k_Umluve.pdf</em></a> (175.4 kB, Adobe Acrobat dokument)</p><p> </p>
