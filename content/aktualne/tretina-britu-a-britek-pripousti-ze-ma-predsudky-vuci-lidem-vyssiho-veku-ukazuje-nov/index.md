---
title: "Třetina Britů a Britek připouští, že má předsudky vůči lidem vyššího věku, ukazuje nová zpráva"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2019/tretina-britu-a-britek-pripousti-ze-ma-predsudky-vuci-lidem-vyssiho-veku-ukazuje-nov/"
date: 2019-12-10
perex: "<p>Zpráva Ageist Britain? zkoumá zkušenosti lidí s projevy ageismu a užívání stereotypního jazyka vůči starším lidem na sociálních sítích a v médiích.</p>"
---

<!-- imported from the old website -->

<p>Britská organizace SunLife zveřejnila v srpnu letošního roku zprávu Ageist Britain?, která se zabývá tématem každodenního ageismu a jeho dopady na život lidí. </p> <p>Zpráva přináší výsledky průzkumu, kterého se zúčastnilo více než 4 000 žen a mužů z celé Velké Británie. Průzkum ukázal, že více než dvě třetiny respondentů a respondentek starších 50 let mají zkušenosti s ageismem a kvůli tomu se cítí ve společnosti nedoceněni. Skoro 40 % z nich zažilo předsudky kvůli svému věku nejčastěji v zaměstnání, ve veřejné dopravě a v obchodech. Téměř 32 % dotázaných si navíc myslí, že ageismus je větší problém než dříve. </p> <p>Třetina dotázaných (34 %) se rovněž přiznala k ageistickým projevům vůči lidem vyššího věku. Nejvíce předsudků mají podle průzkumu lidé ve věku 30 až 39 let, z nichž necelá polovina (48 %) uvedla, že svým chováním v minulosti dala svoje předsudky vůči starším lidem najevo více než jednou. </p> <p>Zpráva dále poukazuje na časté užívání stereotypního jazyka vůči starším lidem v médiích a na sociálních sítích. Zpráva tvrdí, že určitá slova či fráze podporují zažité stereotypy a předsudky ohledně starších lidí, a to rovněž výrazy, které myslíme jako kompliment. Například věta „vypadáte dobře na svůj věk“ může sice vyznívat pozitivně, podle zprávy ale spíše zdůrazňuje údiv nad tím, že někdo ve vyšším věku vůbec může vypadat dobře. Mnoho frází a pojmů s negativním významem slýcháme nebo používáme téměř každý den, což podle zprávy vede k tomu, že jsou vnímány jako normální. Lidé pak mají tendenci jim skutečně věřit a následně uvažují v negativním kontextu nejen o ostatních, ale i o sobě samých. Například negativní dopad na sebevědomí kvůli ageistickým poznámkám vyjádřilo 52 % dotázaných lidí starších 60 let.</p> <p>Zpráva uvádí i příklady dobré praxe. Kosmetické výrobky dnes například propagují ženy starší 50 let, některé firmy přestaly v reklamách užívat termín „anti-aging“ a nahradily ho slovy s pozitivním významem jako „perfect age“ či „golden age“. </p> <p>Podle zprávy se stárnutí týká každého z nás. Je proto v našem vlastním zájmu změnit pohled, jakým na stáří nahlížíme, jak o něm mluvíme a co si s ním spojujeme.</p> <p> </p> <p>Další informace zde:</p> <a href="https://www.theguardian.com/society/2019/aug/19/over-a-third-of-britons-admit-ageist-behaviour-in-new-study" target="_blank">https://www.theguardian.com/society/2019/aug/19/over-a-third-of-britons-admit-ageist-behaviour-in-new-study</a>
