---
title: "Evropský parlament vyzývá k odstranění rozdílu v důchodech žen a mužů"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/evropsky-parlament-vyzyva-k-odstraneni-rozdilu-v-duchodech-zen-a-muzu/"
date: 2017-08-11
perex: "<p>Ve spolupráci s Evropskou komisí a členskými státy EU by měla být vypracována strategie, jak odstranit rozdíl v důchodech.</p>"
---

<!-- imported from the old website -->

<p><span style="font-size: 12.8px;">Rezoluce Evropského parlamentu ze 14. června 2017 vyzývá k odstranění rozdílu ve výši důchodů mezi muži a ženami. Evropský parlament v usnesení uvádí, že rozdíl mezi průměrnou výší důchodu činí zhruba 40 % a že se tento rozdíl v posledních pěti letech u poloviny členských států zvýšil. Mezi jednotlivými členskými státy jsou velké rozdíly, nejnižší činí 3,7 % a nejvyšší téměř 49 %. Žádný přístup k důchodovému zabezpečení nemá až 36 % žen z celé EU. Celkově jsou ženy nadměrně zastoupeny v kategorii nejchudších lidí v důchodovém věku a nedostatečně v kategorii nejbohatších lidí v důchodovém věku.</span></p> <p>Rozdíly v důchodech žen a mužů jsou vážným problémem, který má mnoho příčin a důsledků. Rezoluce upozorňuje na přetrvávající rozdíly v odměňování mezi ženami a muži, a to jak kvůli přímé či nepřímé diskriminaci, tak i v důsledku segregace pracovního trhu, kdy jsou ženy ve větší míře zastoupeny v odvětvích s nižšími platy. Svoji roli hrají genderové stereotypy a podhodnocování práce a výkonu žen. Rozdíly jsou rovněž v míře dosaženého vzdělání žen a jejich zkušenostech na pracovním trhu. </p> <p>Rozdíly v důchodech jsou také mnohem větší v případě matek s dětmi než u bezdětných žen. Pečovatelská role žen ve společnosti často vede k přerušení kariéry, ať již kvůli mateřství či péči o příbuzné. Pro sladění pracovních a rodinných povinností využívají ženy nestandardních forem zaměstnání s nízkou mzdou nebo častěji než muži pracují na poloviční úvazek (32 % žen v porovnání s 8,2 % mužů). To vše má následně dopad na jejich důchodový příjem. Při posuzování nároku na důchod není rovněž dostatečně zohledňována neplacená domácí práce a péče o děti či příbuzné. Z těchto důvodů jsou tak ženy více ohroženy chudobou a sociálním vyloučením, případně vystaveny ekonomické závislosti na příbuzných.</p> <p>Evropský parlament v rezoluci připomíná, že neformální péče patří k základním pilířům naší společnosti a ve velké míře ji vykonávají právě ženy. Uvádí, že kořeny tohoto problému leží v nerovném rozdělení odpovědnosti v oblasti dlouhodobé péče, ať už o děti či příbuzné. Evropský parlament tak vyzývá členské státy k vypracování strategie pro uznání významu neformální péče a podporu jejího sdílení mezi muži a ženami.</p> <p>Evropský parlament dále vyzývá EU a členské státy, aby prováděly takové politiky, které budou zaměřeny na podporu rodinného a pracovního života. Členské státy rovněž vybízí k zajištění nároku na důchod pro všechny a k odstranění rozdílu ve výši důchodu. Státy by toho měly dosáhnout bojem proti diskriminaci na základě pohlaví, zvýšením investic do pečovatelských zařízení a služeb pro děti, seniory a jiné závislé rodinné příslušníky, dále podporou možnosti dojednání flexibilních pracovních úvazků, zavedením pečovatelské dovolené či podporou vzdělávání, zaměstnávání a setrvání žen v inovativních oborech. </p> <p>Ve spolupráci s Evropskou komisí by tak členské státy měly připravit strategii, která by usilovala o odstranění příčin a nápravu důsledků důchodových rozdílů. Usnesení Evropského parlamentu je tak důležitým krokem ke zvýšení povědomí o tomto problému. </p> <p>Více informací zde: <a title="Otevření do nového okna" href="http://www.age-platform.eu/policy-work/news/end-gender-pension-gap-calls-european-parliament" target="_blank">http://www.age-platform.eu/policy-work/news/end-gender-pension-gap-calls-european-parliament</a> </p> <p>Celé znění rezoluce k dispozici zde:</p> <p><a title="Otevření do nového okna" href="http://www.europarl.europa.eu/sides/getDoc.do?type=TA&amp;reference=P8-TA-2017-0260&amp;language=EN&amp;ring=A8-2017-0197" target="_blank">http://www.europarl.europa.eu/sides/getDoc.do?type=TA&amp;reference=P8-TA-2017-0260&amp;language=EN&amp;ring=A8-2017-0197</a> </p>
