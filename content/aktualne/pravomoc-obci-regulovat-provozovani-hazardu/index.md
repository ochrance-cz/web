---
title: "Pravomoc obcí regulovat provozování hazardu"
tags:
  - Tisková zpráva
oldUrl: "/aktualne/tiskove-zpravy-2013/pravomoc-obci-regulovat-provozovani-hazardu"
date: 2013-04-19
perex: "<p>Co pro obce znamená zrušení přechodného ustanovení novely loterijního zákona Ústavním soudem? Jak mohou postupovat, pokud chtějí dosáhnout zrušení vydaných povolení?</p>"
---

<!-- imported from the old website -->

<p>Ústavní soud nálezem sp. zn. Pl. ÚS 6/13 ze dne 11. dubna 2013 <strong>zrušil přechodné ustanovení</strong> zákona č. 300/2011 Sb. (novela loterijního zákona), které v rozporu s ústavně garantovaným právem obcí na samosprávu <strong>omezovalo až do konce roku 2014 obce v jejich oprávnění regulovat provozování hazardu</strong> na vlastním území.</p><p>Ústavní soud už před přijetím novely loterijního zákona opakovaně <strong>potvrdil pravomoc obcí</strong> regulovat provozování technických herních zařízení obdobných výherním hracím přístrojům (zejména videoloterijních terminálů). Nyní proto <strong>odmítl Ministerstvem financí tvrzený cíl přechodného ustanovení jako nelegitimní</strong>. </p><p>Ministerstvo financí podle svého tvrzení sledovalo omezením obcí do roku 2014 vyvážení ústavně zaručených práv a svobod zúčastněných stran, konkrétně práva obcí na samosprávu na jedné straně a ochranu vlastnického práva, práva podnikat, či ochranu legitimního očekávání provozovatelů na straně druhé. To Ústavní soud odmítl, čímž potvrdil i opakované výhrady veřejného ochránce práv k protiprávnímu postupu ministerstva.</p><p>Od vyhlášení nálezu ve Sbírce zákonů tak Ministerstvu financí již nic nebude bránit v tom, aby v duchu dřívějších nálezů Ústavního soudu (nálezy sp. zn. Pl. ÚS 29/10, Pl. ÚS 56/10 a Pl. ÚS 22/11) přistoupilo <strong>k přezkoumání a zrušení povolení odporujících obecně závazným vyhláškám obcí</strong>. Přestože při tom bude muset zohlednit také další ústavně vymezené principy, sám Ústavní soud již dříve upozornil na fakt, že si provozovatelé s ohledem na právní úpravu museli být vědomi možnosti zrušení povolení, jakmile nastanou okolnosti vylučující provoz těchto zařízení.</p><p>Obcím, které chtějí regulovat provozování hazardu na svém území, lze nyní doporučit, aby, pokud se tak rozhodnou, daly Ministerstvu financí (někdy znovu) <strong>podnět ke zrušení povolení</strong> odporujících obecně závazné vyhlášce z důvodů předvídaných ustanovením § 43 odst. 1 loterijního zákona.</p><p>Tisková zpráva Ústavního soudu je k dispozici na <a title="Otevření do nového okna" href="http://www.concourt.cz/clanek/7946" target="_blank">http://www.concourt.cz/clanek/7946</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, </p><p>nález Ústavního soudu je na <a title="Otevření do nového okna" href="http://www.concourt.cz/clanek/GetFile?id=7947" target="_blank">http://www.concourt.cz/clanek/GetFile?id=7947</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
