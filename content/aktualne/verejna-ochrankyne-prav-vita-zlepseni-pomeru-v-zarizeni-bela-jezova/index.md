---
title: "Veřejná ochránkyně práv vítá zlepšení poměrů v zařízení Bělá-Jezová"
oldUrl: "src/www.ochrance.cz/aktualne/tiskove-zpravy-2015/verejna-ochrankyne-prav-vita-zlepseni-pomeru-v-zarizeni-bela-jezova"
date: 2015-11-05
perex: "<p>Veřejná ochránkyně práv oceňuje, že se podmínky pro zadržené cizince v zařízení Bělá-Jezová na základě jejích doporučení zlepšily. Dnes zde panují diametrálně odlišné podmínky, než jaké jsme zaznamenali při naší návštěvě v srpnu nebo začátkem října.</p>"
---

<!-- imported from the old website -->

<p>V srpnu bylo v zařízení dimenzovaném pro 270 lidí umístěno 659 osob, z toho 147 dětí. Tehdejší nevyhovující stav ochránkyně popsala ve svých zprávách. Byla jediná, kdo situaci mohl monitorovat a na problémy upozorňovat. Média tam měla zakázaný vstup; omezení se týkala také pomáhajících neziskových organizací nebo právní pomoci. Neexistovala jiná relevantní veřejná kontrola.</p> <p>Dnes je zde 69 lidí a již z toho vyplývá zlepšení poměrů pro zadržené.  Ministerstvo také postupně přijalo některá naše další doporučení. </p> <p>Bez tlaku ombudsmanky &ndash; který trvá od února 2015 &ndash; by ke zlepšení poměrů pravděpodobně tak rychle nedošlo. Tuto změnu oceňujeme. Konečné zhodnocení však budeme moci učinit až po naší kontrolní návštěvě.</p>
