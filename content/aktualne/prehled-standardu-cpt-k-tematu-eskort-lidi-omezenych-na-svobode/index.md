---
title: "Přehled standardu CPT k tématu eskort lidí omezených na svobodě"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/prehled-standardu-cpt-k-tematu-eskort-lidi-omezenych-na-svobode/"
date: 2018-06-25
perex: "<p>Sekretariát Evropského výboru pro zabránění mučení a nelidskému či ponižujícímu zacházení nebo trestání (CPT) připravil nový factsheet, tedy přehled názorů Výboru na jedno téma. Tentokrát rozvádí požadavek na lidský, bezpečný a zabezpečený způsob provádění převozů osob omezených na svobodě.</p>"
---

<!-- imported from the old website -->

<p class="MsoNormal"><span lang="CS">Dokument se týká všech druhů převozů
prováděných silovými složkami – z policejních zařízení do věznic, mezi
věznicemi, do zdravotnických zařízení i například z hranic do zařízení pro
zajištění cizinců. Včetně akcí prováděných dalšími subjekty, třeba soukromými,
pokud je to nasmlouváno státním orgánem. Naopak nepokrývá převozy prováděné
poskytovateli zdravotních služeb, ani návratové operace nebo zahraniční
převozy.</span></p>

<p class="MsoNormal"><span lang="CS">Konečně tak na jednom místě nacházíme poznámky
ke kvalitě vozidel používaných k převozům. Co se týká prostoru na osobu, pokud
jsou ve vozidle z bezpečnostních důvodů zřízena oddělení, nesmí jejich
plocha ani pro krátký převoz klesnout pod 0,6 m<sup>2</sup> u oddělení pro
jednu osobu a pod 0,4 m<sup>2</sup> na osobu u oddělení pro více osob. Pro
delší převoz by měla být ovšem mnohem větší. Co se týká dalších technických
aspektů, jsou doporučení spíše obecná (vycházela z konkrétních reálií,
které jsou v různých zemích různé), ale v českých podmínkách je lze
dobře využít jako přehled problematiky: větrání, topení, přiměřené pohodlí,
strava a pití, hygienické potřeby, důstojnost vzezření před soudem.</span></p>

<p class="MsoNormal"><span lang="CS">Druhou část tvoří poznámky k bezpečnosti
– bezpečnosti silničního provozu i z hlediska zdraví a osobní bezpečnosti
eskortovaných. Dostatek míst k sezení a přítomnost ostrahy se jeví být
jako banalita, ne tak ale požadavek na vhodná bezpečnostní opatření, jako jsou
pásy, a možnost osob opustit vozidlo, když je to nezbytné z důvodu dopravní
nehody.</span></p>

<p class="MsoNormal"><span lang="CS">Další část se týká používání pout a
donucovacích prostředků. Několik kazuistických poznámek ke zdravotní
problematice ilustruje, s jakými problémy se v některých evropských
zemích lze také setkat.</span></p>

<p class="MsoNormal"><span lang="CS" style="mso-fareast-language:CS">Co je standard
CPT? Názory, které Výbor CPT zastává, se vyvíjejí v čase, tak jak získává
nové poznatky z návštěv a jak se rovněž vyvíjí úroveň ochrany
lidských práv v systému Rady Evropy. Co je úplný standard CPT, lze seznat
z obsahu zpráv z návštěv jednotlivých států, které se postupně zveřejňují.
To je živá látka, která se tvoří na každém zasedání Výboru CPT
a reaguje na aktuální poznatky i odbornou a společenskou
diskusi. Pro lepší přístupnost a jasnost Výbor průběžně své poznatky a názory
uceleně formuluje, především v tematických kapitolách výročních zpráv, a tak
vzniká sbírka „standardů CPT“. </span></p>

<p class="MsoNormal"><span lang="CS">Co je factsheet? Se sestavováním a publikací
tak zvaných factsheetů začal Výbor v roce 2017. V tomto druhu
dokumentu Výbor neříká nic nového, ani neformuluje normativní text, nýbrž shrnuje
sdělení z individuálních zpráv. Informace jsou tedy selektivní a téma se tím
nevyčerpává. Factsheet dobře slouží k průběžnému informování.</span></p>

<p class="MsoNormal"><span lang="CS">Factsheet Převozy osob omezených na svobodě je
zveřejněn <a href="https://rm.coe.int/16808b631d" target="_blank">zde</a></span><span lang="CS">. </span></p>

<p><span lang="CS" style="font-size:11.0pt;line-height:107%;font-family:&quot;Calibri&quot;,sans-serif;
mso-ascii-theme-font:minor-latin;mso-fareast-font-family:Calibri;mso-fareast-theme-font:
minor-latin;mso-hansi-theme-font:minor-latin;mso-bidi-font-family:&quot;Times New Roman&quot;;
mso-bidi-theme-font:minor-bidi;mso-ansi-language:CS;mso-fareast-language:EN-US;
mso-bidi-language:AR-SA">Dosavadní factsheety Ženy ve vězení a Detence cizinců jsou
dostupné mezi standardy CPT <a href="https://www.coe.int/en/web/cpt/standards" target="_blank">zde</a></span><span lang="CS" style="font-size:11.0pt;
line-height:107%;font-family:&quot;Calibri&quot;,sans-serif;mso-ascii-theme-font:minor-latin;
mso-fareast-font-family:Calibri;mso-fareast-theme-font:minor-latin;mso-hansi-theme-font:
minor-latin;mso-bidi-font-family:&quot;Times New Roman&quot;;mso-bidi-theme-font:minor-bidi;
mso-ansi-language:CS;mso-fareast-language:EN-US;mso-bidi-language:AR-SA">. Zatím
čekají na překlad do češtiny.</span></p><div style="mso-element:comment-list"><div style="mso-element:comment"><div id="_com_2" class="msocomtxt">

</div>

</div>

</div>
