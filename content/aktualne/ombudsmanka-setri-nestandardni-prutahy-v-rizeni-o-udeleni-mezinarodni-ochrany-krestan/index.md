---
title: "Ombudsmanka šetří nestandardní průtahy v řízení o udělení mezinárodní ochrany křesťanům z Číny"
tags:
  - Tisková zpráva
oldUrl: "/aktualne/tiskove-zpravy-2017/ombudsmanka-setri-nestandardni-prutahy-v-rizeni-o-udeleni-mezinarodni-ochrany-krestan"
date: 2017-12-21
perex: "<p>Na základě opakované medializace průtahů, ke kterým má dle dostupných informací docházet v řízeních o žádostech početné skupiny čínských státních příslušníků o mezinárodní ochranu v České republice, ombudsmanka zahájila šetření z vlastní iniciativy. V průběhu šetření se na ombudsmanku obrátili tři čínští stěžovatelé ve stejné záležitosti. </p>"
---

<!-- imported from the old website -->

<p>Z informací z médií vyplývá, že během podzimu 2015 a první poloviny roku 2016 požádalo v České republice o mezinárodní ochranu přibližně 70 příslušníků Čínské lidové republiky, kteří se hlásí ke křesťanskému vyznání. První žádosti byly podány již v roce 2015. Ministerstvo vnitra o nich dodnes nerozhodlo, byť tak dle tvrzení dotčených osob mělo ve většině případů již učinit, a sice ve lhůtách předepsaných zákonem.</p> <p>Ombudsmanka v souladu se zákonem upravujícím její činnost oslovila Ministerstvo vnitra a požádala je o informace a vysvětlení namítaných průtahů. Lhůta k vyjádření v šetření ombudsmanky ministerstvu uplyne na Štědrý den. Počátkem příštího roku ombudsmanka případ vyhodnotí.</p>
