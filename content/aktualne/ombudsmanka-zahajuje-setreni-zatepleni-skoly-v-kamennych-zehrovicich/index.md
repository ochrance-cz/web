---
title: "Ombudsmanka zahajuje šetření zateplení školy v Kamenných Žehrovicích"
oldUrl: "src/www.ochrance.cz/aktualne/tiskove-zpravy-2017/ombudsmanka-zahajuje-setreni-zatepleni-skoly-v-kamennych-zehrovicich"
date: 2017-08-30
perex: "<p>Na základě zpráv z médií a zvýšeného zájmu veřejnosti se ombudsmanka rozhodla prošetřit okolnosti rekonstrukce školy v Kamenných Žehrovicích, během které došlo k zásadní změně vzhledu více než stoleté budovy. Šetření se nebude věnovat krokům vedení školy ani vedení města, neboť tyto kroky ombudsmance nepřísluší hodnotit. Cílem šetření je pouze ověřit, zda příslušný stavební úřad postupoval v mezích platných stavebních předpisů.</p>"
---

<!-- imported from the old website -->

<p>Nejedná se o první případ svého druhu, kdy v rámci rekonstrukce nebo zateplení došlo k nevratné změně vzhledu historické budovy. Ombudsman v minulosti šetřil více podobných případů. Známým se stal například případ domu <a href="https://www.ochrance.cz/aktualne/tiskove-zpravy-2015/ombudsmanka-brani-fasadu-historickeho-domu-v-olomouci/">U Zlaté koule</a> v Olomouci. </p> <p>Výstupem šetření proto nebude pouze posouzení tohoto konkrétního případu, ale také obecná doporučení, jak by v podobných případech měly stavební úřady postupovat, aby předešly případnému znehodnocení historických budov. </p>
