---
title: Více seniorů – více výzev i příležitostí. Konference pod záštitou
  ombudsmana se zaměřuje na téma aktivního stárnutí
date: 2025-09-12T10:52:00
vystupy:
  - tz
perex: <p>Trend je jednoznačný, každým rokem u nás přibývá lidí
  v&nbsp;seniorském věku. Jak může česká společnost využít jejich potenciál a
  zkušenosti? A na co se naopak musí připravit? Diskuze o&nbsp;ochraně práv
  seniorů, jejich duševní pohodě, péči, prevenci špatného zacházení, ale třeba i
  mezigenerační spolupráci probíhá dnes za přítomnosti mistra práce
  a&nbsp;sociálních věcí Mariana Jurečky na půdě Kanceláře ombudsmana
  a&nbsp;dětského ombudsmana.&nbsp;</p>
attachments:
  - title: "Počet, struktura a projekce obyvatel (Český statistický úřad) "
    link: https://csu.gov.cz/pocet-struktura-a-projekce-obyvatel?pocet=10&start=0&podskupiny=132&razeni=-datumVydani
  - title: "Ukazatele věkového složení obyvatel České republiky (Český statistický
      úřad) "
    file: ""
    link: https://vdb.czso.cz/vdbvo2/faces/index.jsf?page=vystup-objekt&pvo=DEMDCR1V&pvokc=&katalog=33157&z=T
  - title: "Podcast Na kávu s ombudsmanem: Věk nesmí být strašákem ani důvodem k
      diskriminaci "
    link: https://www.ochrance.cz/aktualne/na_kavu_s_ombudsmanem_127-_dil_vek_nesmi_byt_strasakem_ani_duvodem_k_diskriminaci/
---
<p>Podíl starších lidí v Česku vzrostl za posledních 20 let z přibližně 14 % na téměř 21 %. Do roku 2050 dosáhne 65+ let bezmála 30 % obyvatel Česka. Alespoň takový je odhad Českého statistického úřadu. Stoupající počet lidí v&nbsp;seniorském věku je pádný argument, proč tématu stárnutí věnovat pozornost.&nbsp;</p>
<p>V&nbsp;letošním roce se na něj zaměřuje také Kancelář ombudsmana a dětského ombudsmana. I to je důvod, proč na své půdě hostí konferenci Ministerstva práce a sociálních věcí&nbsp; 
<a href="https://www.subscribepage.com/forumaktivnihostarnuti2025">Fórum aktivního stárnutí 2025</a> 
<i>.</i></p>
<p>Záštitu nad akcí převzal ombudsman Stanislav Křeček: 
<i>„Jako zástupce skupiny, o které je dnes řeč, se mě téma konference osobně dotýká. Průměrný věk českých občanů i věk, kdy lidé odchází do důchodu, se zvyšuje a společnost se s&nbsp;tímto faktem musí vyrovnat. Ne vždy se jí to daří. Ve své praxi vídám případy nerovného přístupu k&nbsp;seniorům. Vnímám jako důležité podobnému jednání systémově čelit, i proto vítám dnešní setkání.“</i></p>
<p>Fórum dopoledne zahájil&nbsp;
<i> </i>ministr Marian Jurečka. Již dříve nastínil, kam by měla směřovat dnešní&nbsp;debata vědců, úředníků, sociálních pracovníků, právníků či zástupců neziskových organizací:&nbsp;
<i> „Každý z&nbsp;nás jednou zestárne. A právě proto je důležité, abychom už dnes společně hledali cesty, jak zajistit, aby stáří bylo v naší společnosti spojeno s důstojností, bezpečím a respektem – nejen v rodinách, ale i&nbsp;v institucích, službách a ve veřejném prostoru.“</i></p>
<p>Za hostitelskou instituci dále promluvil zástupce ombudsmana a dětského ombudsmana Vít Alexander Schorm, který ve svém projevu zdůraznil provázanost a&nbsp;kontinuitu lidských životů: 
<i>„Životní cesty generací se prolínají. Děti a mladší lidé nevyrůstají odděleně. Často jsou právě prarodiče těmi, kdo zachraňují děti před ústavní péčí, když rodiče svou roli nezvládají. Aktivní stáří je proto i ochranou práv dětí – je to součást funkční rodiny a společnosti.“</i></p>
<figure class="table">
<table>
<tbody>
<tr>
<td>
<figure class="image">
<img src="https://www.ochrance.cz/aktualne/vice_senioru_vice_vyzev_i_prilezitosti-_konference_pod_zastitou_ombudsmana_se_zameruje_na_tema_aktivniho_starnuti/dsc_3794.jpg" alt="Publikum Fóra aktivního stárnutí. V popředí sedí Stanislav Křeček, Vít Alexander Schorm a Marian Jurečka."></figure></td>
<td>
<figure class="image">
<img src="https://www.ochrance.cz/aktualne/vice_senioru_vice_vyzev_i_prilezitosti-_konference_pod_zastitou_ombudsmana_se_zameruje_na_tema_aktivniho_starnuti/dsc_3809.jpg" alt="Fórum aktivního stárnutí zahajují Stanislav Křeček, Vít Alexander Schorm, Klára Šeďová a Marian Jurečka."></figure></td></tr></tbody></table></figure>
<p>&nbsp;</p>
