---
title: "Pracující senioři nesmí být diskriminování kvůli svému věku "
date: 2021-06-02T08:49:29.062Z
vystupy:
  - tz
perex: "Na ombudsmana se obrátil muž pracující v cukrovaru. Ten motivoval své
  zaměstnance odměnou, na kterou měli nárok v případě splnění cíle stanoveného
  pro daný rok. Podmínky poskytnutí odměny každoročně upravovala kolektivní
  smlouva. Na odměnu v minulosti pravidelně dosáhl také muž, který pro cukrovar
  dlouhodobě pracoval. To se však změnilo poté, kdy v kolektivní smlouvě přibyla
  podmínka, podle níž odměnu nemohou dostat poživatelé starobního důchodu.
  Stěžovatel se proto ve věci obrátil inspektorát práce a na ombudsmana.  "
---
<p><span class="colour" style="color:windowtext" data-tomark-pass="">Otázkou nároku na starobní důchod jako podmínky vylučující zaměstnance z možnosti čerpání nadstandardního benefitu se zabýval v minulosti také Nejvyšší soud, který konstatoval, že se jedná o nerovná zacházení z důvodu věku, což zakazuje antidiskriminační zákon. Kritérium starobního důchodu totiž dopadá především na skupinu zaměstnanců definovanou důchodovým věkem, a je tedy založeno na chráněném důvodu věku.&nbsp;</span></p>
<p><span class="colour" style="color:windowtext" data-tomark-pass="">“V daném případě bylo takové ustanovení součástí kolektivní smlouvy.&nbsp;<span class="colour" style="color:rgb(51, 51, 51)" data-tomark-pass="">Ustanovení kolektivní smlouvy, které obsahuje pravidlo, že osobám, které pobírají starobní důchod, nenáleží finanční bonus, aniž by k tomu byl dán důvod spočívající v povaze vykonávané práce, je v rozporu se zásadou rovného zacházení. Vylučovat starší zaměstnance z možnosti získat odměnu s poukazem na jejich nedostatky ve výkonu fyzicky náročné práce bez toho, aby zaměstnavatel individuálně posoudil pracovní výkon daných zaměstnanců, je diskriminační. Stejně tak je v rozporu se zákazem diskriminace, pokud zaměstnavatel automaticky vyloučí starší zaměstnance z některé výrobní činnosti bez individuálního posouzení jejich zdravotní způsobilosti k dané práci,” říká k případu ombudsman Stanislav Křeček.&nbsp;</span><span class="colour" style="color:rgb(51, 51, 51)" data-tomark-pass="">&nbsp;</span></span></p>
<p><span class="colour" style="color:windowtext" data-tomark-pass=""><span class="colour" style="color:rgb(51, 51, 51)" data-tomark-pass="">Ombudsman se v daném případě zabýval také postupem oblastního inspektorátu práce. Z šetření inspektorátu vyplynulo spáchání přestupku, přesto však ve věci nezahájil řízení o uložení přestupku a případ odložil. Ombudsman mu tento postup vytkl. Inspektorát pochybení uznal a přijal potřebná opatření k nápravě.&nbsp;</span><span class="colour" style="color:rgb(51, 51, 51)" data-tomark-pass="">&nbsp;</span></span></p>
<p><span class="colour" style="color:windowtext" data-tomark-pass=""><span class="colour" style="color:rgb(51, 51, 51)" data-tomark-pass="">V průběhu šetření zaměstnavatel změnil znění kolektivní smlouvy, stěžovateli bonusy vyplatil a ombudsman mohl šetření ukončit. Ocenil však přístup stěžovatele, jelikož díky němu došlo ke změně kolektivní smlouvy a zpětnému vyplacení odměn všem starobním důchodcům, což bylo ku prospěchu také dalších zaměstnanců.</span><span class="colour" style="color:rgb(51, 51, 51)" data-tomark-pass="">&nbsp;</span></span></p>
<p><span class="colour" style="color:windowtext" data-tomark-pass=""><span class="colour" style="color:rgb(51, 51, 51)" data-tomark-pass=""><strong>Rozhovor se stěžovatelem, panem Boučkem, naleznete zde:</strong>&nbsp;</span></span><br>
<span class="colour" style="color:windowtext" data-tomark-pass=""><span class="colour" style="color:rgb(51, 51, 51)" data-tomark-pass=""><a href="https://eso.ochrance.cz/Nalezene/Edit/9076" data-tomark-pass="">https://eso.ochrance.cz/Nalezene/Edit/9076</a></span><span class="colour" style="color:rgb(51, 51, 51)" data-tomark-pass="">&nbsp;</span></span></p>
