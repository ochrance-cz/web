---
title: "Diskriminující databáze stále k dispozici italské vládě"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/diskriminujici-databaze-stale-k-dispozici-italske-vlade/"
date: 2013-08-08
perex: "<p>Italské soudy nařídily v individuálním případě vládě zaplatit odškodné za diskriminující uchování osobních údajů.</p>"
---

<!-- imported from the old website -->

<p class="align-blok">Italská vláda v roce 2008 vyhlásila stav nouze ve třech regionech (Lombardia, Lazio a Campania), aby reagovala na údajnou krizi mezi romskými občany. Při této příležitosti si přiznala řadu pravomocí, kterých využila, aby Romy z pěti měst vystěhovala do odděleného bydlení v táborech na okrajích měst. Opatření bylo doprovázeno nejrůznějšími požadavky týkajícími se pouze lidí pobývajících v tzv. nomádských táborech. Tito Romové musely poskytnout své osobní údaje, včetně otisku prstů a svých fotografií, aby vláda mohla uchovávat rozsáhlou etnicky zaměřenou databázi. </p><p class="align-blok">Romští advokáti a občanská sdružení kritizovali protiromská opatření, podávali žaloby k soudům, ovšem s rozpačitými výsledky. Až v roce 2011 Italská státní rada (Consiglio di Stato) tuto vyhlášku z května 2008 prohlásila za nezákonnou, protože vláda neměla pravomoc k jejímu vydání. Ale už neshledala představená vládní opatření jako diskriminační ani jako porušující soukromí či právo na ochranu osobních údajů. </p><p class="align-blok">V souvislosti se zrušením vyhlášky podal italský občan romského původu pan Salkanovic stížnost, ve které žádal, aby vláda přestala uchovávat jeho osobní údaje a zaplatila mu odškodné za utrpěnou morální újmu. Jeho žaloba byla podpořena třemi neziskovými organizacemi: ASGI, Associazuione 21 luglio a Open Society Justice Initiative, které byly ustanoveny vedlejšími účastníky řízení. Až po pěti letech od vydání vyhlášky italský soud ve svém rozsudku ze dne 27. května 2013 poprvé shledal identifikaci, otisky prstů a uchovávání osobních údajů Romů jako diskriminující na základě rasy a etnického původu. Vláda byla odsouzena k zaplacení odškodného ve výši 8 000 € spolu s povinným zveřejnění rozsudku v italských novinách. Nadto soud vládě nařídil, aby vymazala uchovávané žalobcovy osobní údaje. Závěrem soud odmítl požadavek tří neziskových organizací na smazání celé databáze s osobními údaji z procesních důvodů.</p><p class="align-blok">Případu pana Salkanovice předcházela celá řada mezinárodních stížností a urgencí ohledně diskriminujících opatření týkající se romské menšiny v Itálii. Mimo jiné se jednalo o rozhodnutí přijaté Evropským hospodářským a sociálním výborem Rady Evropy v roce 2010 a výslovná doporučení zástupců Rady Evropy (<a title="Otevření do nového okna" href="http://www.coe.int/t/dghl/monitoring/ecri/country-by-country/italy/ITA-CbC-IV-2012-002-ENG.pdf" target="_blank">European Commission against Racism and Intolerance</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, a obou komisařů pro lidská práva <a href="https://wcd.coe.int/ViewDoc.jsp?id=1826921" target="_blank">Hammarberg</a>a and <a href="https://wcd.coe.int/com.instranet.InstraServlet?command=com.instranet.CmdBlobGet&amp;InstranetImage=2143096&amp;SecMode=1&amp;DocId=1926434&amp;Usage=2" target="_blank">Muiznieks</a>e) a Výboru proti rasismu při OSN (<a title="Otevření do nového okna" href="http://www2.ohchr.org/english/bodies/cerd/docs/CERD.C.ITA.CO.16-18.pdf" target="_blank">CERD</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />) v březnu 2012. </p><p class="align-blok">Soudy sice nenařídily zrušení celé databáze s osobními údaji Romů, ale italská vláda se bude muset vypořádat se zmíněnou zprávou Výboru proti rasismu, která to požaduje. </p><p class="align-blok">Více informací v <a title="Otevření do nového okna" href="http://www.non-discrimination.net/content/media/IT-22-Roma_Identification.pdf" target="_blank">tiskové zprávě</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a na stránkách neziskových organizací <a title="Otevření do nového okna" href="http://www.asgi.it/public/parser_download/save/trib_roma_ordinanza_27052012_impronte.pdf" target="_blank">ASGI</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a <a title="Otevření do nového okna" href="http://www.opensocietyfoundations.org/voices/italy-takes-step-towards-confronting-anti-roma-discrimination" target="_blank">Open Society Foundations</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
