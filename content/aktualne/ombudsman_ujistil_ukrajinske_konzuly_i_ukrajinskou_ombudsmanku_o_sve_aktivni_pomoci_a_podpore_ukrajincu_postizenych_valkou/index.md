---
title: Ombudsman ujistil ukrajinské konzuly i ukrajinskou ombudsmanku o své
  aktivní pomoci a podpoře Ukrajinců postižených válkou
date: 2022-03-02T12:26:44.833Z
vystupy:
  - tz
perex: >
  <p><strong>Veřejný ochránce práv v&nbsp;dopisech ukrajinské ombudsmance a
  konzulce i konzulovi Ukrajiny působícím na konzulátu v Brně důrazně odsoudil
  napadení jejich země Ruskou federací. Zároveň je ubezpečil, že
  v&nbsp;maximální možné míře bude pomáhat Ukrajincům v&nbsp;České republice a
  poskytovat jim podporu v&nbsp;jejich tíživé situaci. &nbsp;</strong></p>
---
<p><em>&bdquo;Veškeré podněty a dotazy související s&nbsp;probíhajícím válečným konfliktem na Ukrajině se budeme snažit vyřešit s&nbsp;patřičnou naléhavostí a v co nejkratším možném termínu, aby se pomoc ke konkrétním lidem dostala co nejdříve,&ldquo;</em> napsal ombudsman Stanislav Křeček ukrajinským konzulům. Od prvního dne války se na ombudsmana obracejí Ukrajinci s&nbsp;dotazy týkajícími se především jejich pobytu v&nbsp;Česku. Právníci jim pomáhají zorientovat se v&nbsp;množství rychle se měnících informací.</p>

<p>Kancelář veřejného ochránce práv přidala do&nbsp;záhlaví svých webových stránek lištu s&nbsp;upozorněním na důležité odkazy například na stránky ministerstev a úřadů. Pro Ukrajince plánuje připravit i několik informačních letáků týkajících se různých životních situací.</p>

<p>Ombudsman také reagoval na poptávku odboru azylové a migrační politiky Ministerstva vnitra po dobrovolnících, kteří by pomáhali s&nbsp;registrací příchozích Ukrajinců na kontaktních místech. <em>&bdquo;Umožníme i našim zaměstnancům, aby sami mohli při registraci Ukrajinců v&nbsp;kontaktních centrech pomáhat, a to i v&nbsp;rámci své běžné pracovní doby. V&nbsp;současné chvíli je zásadní, aby rodiny utíkající před válkou nemusely kvůli administrativě trávit dlouhé hodiny ve frontách,&ldquo;</em> uvedl<em> </em>vedoucí Kanceláře veřejného ochránce práv Pavel Pořízek.</p>

<p>Právníci Kanceláře také oslovili vysoké školy na Moravě a požádali je o šíření dotazníku Ministerstva vnitra pro registraci dobrovolníků.</p>

<p>Dotazník je k&nbsp;dispozici na odkazu <a href="https://forms.gle/SVK3kbtkGJfgiNm28">https://forms.gle/SVK3kbtkGJfgiNm28</a>.</p>
