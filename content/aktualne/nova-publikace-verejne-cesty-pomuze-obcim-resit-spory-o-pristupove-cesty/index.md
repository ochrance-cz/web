---
title: "Nová publikace Veřejné cesty pomůže obcím řešit spory o přístupové cesty"
vystupy:
  - tz
oldUrl: "/aktualne/tiskove-zpravy-2011/nova-publikace-verejne-cesty-pomuze-obcim-resit-spory-o-pristupove-cesty"
date: 2011-10-10
perex: "<p></p><p>Nové vydání publikace Veřejné cesty přináší rozšířené a aktualizované vysvětlení problematiky pozemních komunikací, shrnutí důležitých soudních rozhodnutí a zobecnění právních závěrů z šetření, která ombudsman v posledních letech vedl. Na konkrétních případech pak ukazuje, jak mají úřady v určitých situacích postupovat. </p>"
---

<!-- imported from the old website -->

<p>Od prvního vydání publikace uplynuly čtyři roky a za tu dobu se zvýšila informovanost veřejnosti, takže občané se začali svých nároků domáhat na správných místech a obecní úřady musí aktivně řešit spory o užívání pozemků jako přístupových cest. Problematika veřejných cest je však natolik složitá, že zvlášť malé obce ji nejsou schopny zvládnout. Silničním správním úřadem je totiž každá obec v ČR, i ta nejmenší, přestože není materiálně ani personálně vybavená k tomu, aby vedla komplikovaná správní řízení. Potvrzují to stovky stížností, které ochránce v posledních letech šetřil.</p><p>Složitost problematiky pozemních komunikací vyžaduje právní znalosti a zkušenosti. Úřad se musí vypořádat s judikaturou i s argumenty ležícími v rovině ústavněprávní (ochrana vlastnictví). V některých případech musí řešit i otázky, které dosud nejsou ujasněny samotnou judikaturou. </p><p>Publikace Veřejné cesty je připravena tak, aby úřadům sloužila jako pomůcka při rozhodování. Vysvětluje pojmy, kompetence, nabízí řešení. To vše srozumitelným způsobem, aby informace mohli využít úředníci bez právnického vzdělání i široká veřejnost.</p><p>Publikace byla rozeslána obcím s pověřenými úřady a je k dispozici ke stažení také <a href="http://www.ochrance.cz/uploads-import/Publikace/sborniky_stanoviska/Sbornik_Verejne_cesty-II.pdf">zde</a>. </p>
