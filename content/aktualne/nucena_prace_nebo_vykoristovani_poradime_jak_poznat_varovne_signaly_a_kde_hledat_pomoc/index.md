---
title: Nucená práce nebo vykořisťování – poradíme, jak poznat varovné signály a
  kde hledat pomoc
date: 2022-06-20T06:51:34.647Z
vystupy:
  - tz
perex: >
  <p>Práce bez smlouvy a jistého platu nebo jako protislužba za poskytnutí
  ubytování a jídla - to jsou typické příklady vykořisťování, se kterým se podle
  odhadů v&nbsp;Evropě nově potká každý rok půl milionu lidí. Někteří
  z&nbsp;nich čelí i sexuálnímu zneužívání nebo jsou nuceni k&nbsp;prostituci.
  Dvacátý červen si připomínáme jako mezinárodní den uprchlíků. Právě lidé,
  kteří opustili své domovy a hledají bezpečí v&nbsp;jiném státě, jsou i kvůli
  neznalosti jazyka a prostředí obzvlášť zranitelní a mohou se stát oběťmi
  vykořisťování. Shrnuli jsme, na co si mají lidé v&nbsp;souvislosti
  s&nbsp;možným vykořisťováním dát pozor. Varovné signály jsou podobné jak pro
  potenciální oběti, tak pro lidi z&nbsp;jejich okolí.</p>
---
<p>V&nbsp;souvislosti s&nbsp;válkou na Ukrajině <a href="https://www.mvcr.cz/clanek/statistika-v-souvislosti-s-valkou-na-ukrajine-archiv.aspx">přišlo do Česka už téměř 369 tisíc lidí</a>. Většina z&nbsp;nich jsou ženy nebo děti. Obě skupiny patří mezi velmi zranitelné. I pro ně platí, že by měli vyhledat pomoc, pokud je někdo k&nbsp;práci nutí, musí pracovat v&nbsp;nedůstojných podmínkách nebo jim někdo sebral doklady. Stejně tak jsou nepřípustné návrhy se sexuálním podtextem nebo přímo napadení.</p>

<p><img alt="2.png" src="https://www.ochrance.cz/aktualne/nucena_prace_nebo_vykoristovani_poradime_jak_poznat_varovne_signaly_a_kde_hledat_pomoc/2.png" />Lidé by měli důvěřovat pouze oficiálním informacím a třeba se vyvarovat různých zprostředkovatelů práce. U těch totiž je vyšší riziko, že lidé mohou narazit na někoho, kdo chce jejich zranitelné postavení zneužít. &nbsp;</p>

<p><img alt="6.png" src="https://www.ochrance.cz/aktualne/nucena_prace_nebo_vykoristovani_poradime_jak_poznat_varovne_signaly_a_kde_hledat_pomoc/6.png" /></p>

<p>Neziskové organizace pracující s&nbsp;cizinci už podle dostupných informací řeší desítky případů možného vykořisťování&nbsp;ukrajinských příchozích. Veřejný ochránce práv může případné stěžovatele, kteří mají s&nbsp;nucenou prací zkušenost, nasměrovat právě na neziskové organizace jako je La Strada nebo třeba i na policii. Přímo se pak může zabývat například případy, kdy člověk není spokojený s&nbsp;tím, jak jeho stížnost na podmínky v&nbsp;práci prošetřil inspektorát práce, a <a href="https://www.ochrance.cz/letaky/pracovnepravni-vztahy/pracovnepravni-vztahy.pdf">postup inspektorátu prověřit</a>.</p>

<p>Upozornit na možné vykořisťování ale může kdokoli, stačí si všímat varovných signálů.</p>

<p><img alt="1.png" src="https://www.ochrance.cz/aktualne/nucena_prace_nebo_vykoristovani_poradime_jak_poznat_varovne_signaly_a_kde_hledat_pomoc/1.png" /></p>

<p>V letech 2011 až 2021 podali cizinci v&nbsp;České republice 14.023 žádostí o mezinárodní ochranu. Ta může mít nejčastěji podobnu azylu nebo takzvané doplňkové ochrany. Na konci roku 2021 bylo v&nbsp;České republice celkem <a href="https://www.mvcr.cz/clanek/souhrnna-zprava-o-mezinarodni-ochrane-za-rok-2021.aspx">1.064 lidí s uděleným azylem</a>. Nejvíce z&nbsp;nich, celkem 148, bylo z&nbsp;Myanmaru (Barmy) a stejný počet azylantů byl i z&nbsp;Ruska. Azyl u nás dostalo také 134 Afghánců a 131 Bělorusů.</p>

<p>Lidé přicházející v&nbsp;současné době z&nbsp;Ukrajiny nežádají o azyl, ale o takzvanou dočasnou ochranu. Ta jim umožní zůstat na území Evropské unie po dobu jednoho roku, zároveň se s&nbsp;ní pojí i jednoduší pravidla týkající právě zaměstnávání.</p>
