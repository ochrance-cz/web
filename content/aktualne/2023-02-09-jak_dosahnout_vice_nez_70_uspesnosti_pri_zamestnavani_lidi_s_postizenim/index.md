---
title: Jak dosáhnout více než 70% úspěšnosti při zaměstnávání lidí s postižením?
date: 2023-02-09T14:50:07.442Z
vystupy:
  - tz
perex: >
  <p>Odpovědí mohou být pracovně rehabilitační střediska. Že se jedná o užitečný
  nástroj, který může lidem s postižením významně pomoct s&nbsp;nalezením a
  udržením zaměstnání ukazují výsledky projektu. Ten se zaměřil právě na pilotní
  ověření fungování pracovně rehabilitačních středisek. Na včerejší odborné
  konferenci v&nbsp;Kanceláři ombudsmana to potvrdili zástupci <a
  href="http://www.aprcr.cz/">Asociace pracovní rehabilitace</a>, organizace <a
  href="https://www.agapo.cz/">AGAPO </a>a další odborníci v&nbsp;rámci panelové
  diskuze. Se svou osobní zkušeností se podělil i pan Daniel, &nbsp;který díky
  podpoře střediska našel stabilní zaměstnání, ve kterém je nyní samostatný a
  postupně si navyšuje úvazek.&nbsp;</p>
---
<p>Projekt v&nbsp;uplynulých třech letech ověřil možnosti vzniku a fungování tzv. pracovně rehabilitačních středisek. Výsledky pilotního ověření, do kterého bylo zapojeno celkem 100 lidí (zejména s&nbsp;těžším postižením), ukázaly, že zapojení středisek do procesu pracovní rehabilitace více než třikrát zvyšuje pravděpodobnost nalezení a udržení vhodného zaměstnání. 61 lidí si díky podpoře pracovně rehabilitačních středisek našlo nové zaměstnání a 10 lidí si udrželo stávající zaměstnání.</p>

<p>&bdquo;<em>Vítáme výsledky projektu zejména s ohledem na úspěšné zapojení klientů ve třetím stupni invalidity. Šlo až o třetinu klientů pracovně rehabilitačních středisek, kteří byli doposud mimo evidenci Úřadu práce, tedy tzv. mimo systém. Často jsou to mladí lidé, kteří by s podporou i mohli pracovat, ale Úřad práce, ani nikdo jiný, o nich neví</em>,&ldquo; uvedla právnička Kanceláře ombudsmana Denisa Kramářová.</p>

<p>Petr&nbsp;Džambasov z Asociace pracovní rehabilitace ČR vidí řešení právě v pracovně rehabilitačních střediscích, které mají potenciál tuto dlouhodobě neuspokojivou situaci řešit. &bdquo;<em>Více než dvě třetiny osob se zdravotním postižením se v&nbsp;Česku nacházejí mimo trh práce, což je v&nbsp;porovnání s&nbsp;ostatními evropskými státy alarmující. Pro osoby se zdravotním postižením je přitom vhodné zaměstnání nejen zdrojem ekonomické nezávislosti, ale také důležitým prostředkem k&nbsp;aktivnímu zapojení do společnosti, zdrojem sociálních kontaktů a má prokazatelný vliv na zvyšování kvality jejich života</em>.&ldquo; Naději pro zlepšení situace vidí v&nbsp;pracovně rehabilitačních střediskách i Jakub Purdjak z organizace&nbsp;AGAPO: &bdquo;<em>Jsem přesvědčen, že zavedení pracovně rehabilitačních středisek může pomoci tuto situaci změnit.&nbsp;V rámci pilotního projektu pracovně rehabilitačních středisek jsme si ověřili, že se jedná o velmi účinný způsob, jak podpořit osoby se zdravotním znevýhodněním při získání pracovního uplatnění</em>.&ldquo;</p>

<p>&bdquo;<em>Pracovně rehabilitační střediska považujeme za vhodný koncept, který může Úřadu práce výrazně pomoci jako užitečný spolupracovník při včasném&nbsp;zařazení a udržení lidí s postižením na pracovním trhu</em>,&ldquo; dodala Kramářová.</p>

<p>Ombudsman doufá, že se záměr pracovně rehabilitačních středisek přesune ze stádia vize v jejich fungování a že pracovní rehabilitace bude časově, místně a kapacitně dostupná i těm lidem s postižením, kteří zatím ani nevědí, že by ji mohli využít.</p>

<p>&nbsp;</p>
