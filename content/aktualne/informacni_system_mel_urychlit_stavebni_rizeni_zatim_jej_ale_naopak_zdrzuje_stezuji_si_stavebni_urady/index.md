---
title: Informační systém měl urychlit stavební řízení, zatím jej ale naopak
  zdržuje, stěžují si stavební úřady
date: 2024-08-08T06:38:28.036Z
vystupy:
  - tz
perex: >
  <p>Na ombudsmana se obracejí některé stavební úřady. Trápí je problémy s
  digitalizací stavebního řízení, která se spustila s&nbsp;novým stavebním
  zákonem. Stěžují si na přetrvávající problémy i nefunkčnost informačního
  systému stavebního řízení. Ombudsman se proto obrátil na ministra pro místní
  rozvoj. Žádá nápravu.</p>
attachments:
  - title: Dopis ministrovi pro místní rozvoj
    file: https://www.ochrance.cz/aktualne/informacni_system_mel_urychlit_stavebni_rizeni_zatim_jej_ale_naopak_zdrzuje_stezuji_si_stavebni_urady/dopis_ministru_ivanu_bartosovi.pdf
---
<p>Podle stavebních úřadů nový informační systém práci nezrychluje, ale naopak prodlužuje jakýkoliv úkon, a to nikoliv v zanedbatelné míře. Ombudsmanovi se množí stížnosti stavebních úřadů. Nespokojenost zaznamenal také v&nbsp;médiích. &nbsp;<em>&bdquo;Za jednu z nejvážnějších výhrad, která se v reakcích stavebních úřadů opakuje, považuji, že nový systém práci úředníků zpomaluje, místo toho, aby ji zjednodušil a urychlil,</em>&ldquo;<em> </em>uvedl ombudsman Stanislav Křeček.</p>

<p>Stavební úřady poukazují na chyby <a href="https://mmr.gov.cz/cs/ministerstvo/stavebni-pravo/digitalizace-stavebniho-rizeni-v-cr/aktuality/portal-stavebnika">Portálu stavebníka</a>, který je vstupní branou pro komunikaci stavebníků s&nbsp;úřady, a informačního systému stavebního řízení, který slouží úřadům pro vyřízení žádostí stavebníků. Z Portálu stavebníka se totiž do informačního systému nepřeklápí všechny údaje uvedené v&nbsp;žádosti stavebníka. To může způsobovat vážné problémy. V důsledku nefunkčního modulu pro dotčené orgány hrozí vznik tzv. fiktivních závazných stanovisek. Tedy situace, kdy z&nbsp;důvodu nevydání závazného stanoviska ve stanovené lhůtě se má za to, že dotčený orgán vydal ke stavbě stanovisko souhlasné a bez podmínek.</p>

<p>Ombudsman se proto obrátil na ministra pro místní rozvoj Ivana Bartoše, který je zároveň místopředsedou vlády pro digitalizaci. &bdquo;<em>Zajímá mě, jaké kroky k&nbsp;nápravě jeho ministerstvo přijme</em>,&ldquo; vysvětlil ombudsman.</p>

<p>Ombudsman se nyní v&nbsp;souvislosti s&nbsp;účinností nového stavebního zákona připravuje na zvýšený počet podnětů stavebníků.</p>
