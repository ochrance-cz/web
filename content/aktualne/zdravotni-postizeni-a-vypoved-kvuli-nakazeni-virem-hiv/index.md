---
title: "Zdravotní postižení a výpověď kvůli nakažení virem HIV"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/zdravotni-postizeni-a-vypoved-kvuli-nakazeni-virem-hiv/"
date: 2014-06-25
perex: "<p>Lze infekci virem HIV označit jako zdravotní postižení a poskytnout nakaženému zaměstnanci ochranu před nerovným zacházením?</p>"
---

<!-- imported from the old website -->

<p class="align-blok">Německý Spolkový pracovní soud (Bundesarbeitsgericht) řešil případ, kdy byl zaměstnanec propuštěn z důvodu nakažení virem HIV ve zkušební době. Prvním důležitým okamžikem případu byla aplikace zákazu diskriminace i na případy propuštění z pracovního poměru během zkušební doby. Tato situace totiž není výslovně v německém zákoně upravena.</p><p class="align-blok">V rámci posouzení případu soud vycházel z definice zdravotního postižení Soudního dvora EU. Ten chápe zdravotní postižení jako omezení vyplývající především z fyzických, duševních nebo psychických postižení, které v interakci s různými překážkami může bránit plnému a účinnému zapojení dotčené osoby do profesního života na rovnoprávném základě s ostatními pracovníky (o definici Soudního dvora EU se můžete blíže dočíst <a href="/diskriminace/aktuality-z-diskriminace/aktuality-z-diskriminace-2013/primerene-opatreni-pro-osobu-s-postizenim-muze-spocivat-i-ve-zkraceni-pracovni-doby/">zde</a>. </p><p class="align-blok">Použitá definice je důležitá ve spojení se závěrem soudu, že zdravotní postižení může být příčinou negativního jednání ostatních k osobě, i když tato netrpí žádnými příznaky omezení (typicky HIV v tzv. asymptomatické fázi). Negativním jednáním okolí je ztíženo její plnohodnotné začlenění do společnosti.</p><p class="align-blok">Nakonec soud uvedl, že pokud zaměstnavatel nepřijal přiměřené opatření vůči zaměstnanci s postižením, mohl se dopustit diskriminace. Tyto okolnosti musí posoudit prvoinstanční soud, jemuž byl případ vrácen k novému posouzení. Podobně jako v České republice je soud prvního stupně vázán právním názorem odvolacího soudu.  </p><p>Shrnutí případu v anglickém jazyce naleznete <a title="Otevření do nového okna" href="http://www.non-discrimination.net/content/media/DE-56-HIV%20Disability%20BAG.pdf" target="_blank">zde</a> .  </p>
