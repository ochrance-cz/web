---
title: "Na nákladnou bezlepkovou dietu stát nemocným nepřispívá"
oldUrl: "src/www.ochrance.cz/aktualne/tiskove-zpravy-2008/na-nakladnou-bezlepkovou-dietu-stat-nemocnym-neprispiva"
date: 2008-08-13
perex: "<p></p>"
---

<!-- imported from the old website -->

<p class="Nadpis1 perex">Česká republika podporuje nemocné celiakií méně, než řada jiných evropských států. Stát na dietu přispívá pouze těm nemocným, kteří jsou v hmotné nouzi. Náklady na bezlepkovou dietu jsou přitom podle odborné studie MPSV o cca 2400 Kč měsíčně vyšší, než u běžné racionální stravy. Nemocní celiakií nemohou bez rizika jíst ve veřejném stravování, mají omezenou možnost výběru potravin a musejí kupovat speciální drahé výrobky, které navíc nejsou v běžné maloobchodní síti dostupné.</p><p class="Normln-web">Jedinou možností pro nemocné jsou fondy prevence vytvářené zdravotními pojišťovnami. Z nich lze hradit péči s prokazatelným preventivním, diagnostickým nebo léčebným efektem, je-li poskytována pojištěncům v souvislosti s jejich existujícím nebo hrozícím onemocněním a jde-li o péči nad rámec zdravotní péče hrazené z veřejného zdravotního pojištění.</p><p class="Normln-web">Zástupkyně veřejného ochránce práv v souvislosti s podněty nemocných celiakií oslovila ředitele zdravotních pojišťoven s žádostí, aby v rámci preventivního působení ke zlepšení zdraví pojištěnců zvážili možnost příspěvku na bezlepkovou dietu.</p><p class="Normln-web">Stav podpory nemocných celiakií jednotlivými pojišťovnami je v současné době následující:</p><p class="Normln-web"><span style="TEXT-DECORATION: underline">Všeobecná zdravotní pojišťovna</span> – jednorázový příspěvek 600 Kč na bezlepkovou dietu mohou od 1. července 2008 získat děti a mladiství do 18 let. Tento rok vyčlenila VZP pro pojištěnce s bezlepkovou dietou 2,5 milionu korun. Ve spolupráci s Fakultní nemocnicí Brno zahajuje VZP v Jihomoravském kraji od 1. července pilotní program screeningu celiakie cílem odhalit dosud nepoznanou nemoc a včasnou léčbou jejím zabránit vážnějším projevům. Na tento projekt VZP letos vyčlenila další milion Kč.</p><p class="Normln-web"><span style="TEXT-DECORATION: underline">Oborová zdravotní pojišťovna zaměstnanců bank, pojišťoven a stavebnictví</span> – v pojistném plánu na rok 2008 má dvě položky, z nichž by částečné příspěvky mohla poskytnout. Jde o kreditní bonusový program a o zvláštní příspěvek z položky „ostatní“ pro mimořádné případy. Bonusový program pojišťovna slíbila pro rok 2008 rozšířit o příspěvek na bezlepkovou dietu.</p><p class="Normln-web"><span style="TEXT-DECORATION: underline">Zdravotní pojišťovna ministerstva vnitra</span> – v současné době příspěvek na bezlepkové potraviny neposkytují, pro rok 2009 zváží možnost doplnění nebo navýšení počtu balíčků Programu rozšířené zdravotní péče z fondu prevence.</p><p class="Normln-web"><span style="TEXT-DECORATION: underline">Zdravotní pojišťovna Metal-Aliance</span> – z fondu prevence celiakům nepřispívá</p><p class="Normln-web"><span style="TEXT-DECORATION: underline">Zaměstnanecká pojišťovna Škoda</span> – Od 1. 5. 2008 poskytne jednorázový příspěvek ve výši 1500 Kč na bezlepkovou dietu pojištěncům trpícím celiakií (na základě potvrzení od lékaře).</p><p class="Normln-web"><span style="TEXT-DECORATION: underline">Česká národní zdravotní pojišťovna</span> – v rámci preventivního programu Bonus umožňuje nemocným čerpat prostředky na bezlepkové potraviny.</p><p class="Normln-web"><span style="TEXT-DECORATION: underline">Revírní bratrská pokladna</span> – zaměřuje se na prevenci u klientů, kteří mohou mít k onemocnění dispozice. Správní rada schválila příspěvek na úhradu cíleného testu na BiocardTM Celiac Test, a to ve výši 200 Kč, která by měla pokrýt celkové náklady testu. Příspěvek je poskytován od 1. 5. 2008.</p><p class="Normln-web">Ostatní pojišťovny se k návrhu zástupkyně ochránce nevyjádřily.</p><p class="Normln-web"> </p><p class="Normln"> </p>
