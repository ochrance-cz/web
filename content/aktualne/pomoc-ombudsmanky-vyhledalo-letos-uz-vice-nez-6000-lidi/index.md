---
title: "Pomoc ombudsmanky vyhledalo letos už více než 6000 lidí"
tags:
  - Tisková zpráva
oldUrl: "/aktualne/tiskove-zpravy-2017/pomoc-ombudsmanky-vyhledalo-letos-uz-vice-nez-6000-lidi"
date: 2017-11-02
perex: "<p>Ve třetím čtvrtletí se lidé na ombudsmanku obrátili s 2043 podněty (od začátku roku jde už celkem o 6255 podnětů), z nichž 68 % bylo v působnosti a ombudsmanka se jimi může zabývat. Ve stejném období vyřídila 1977 podnětů, z nichž ve 113 případech konstatovala pochybení úřadu či diskriminaci.</p>"
---

<!-- imported from the old website -->

<p>Tradičně nejvíc podnětů se i ve třetím čtvrtletí týkalo sociálního zabezpečení (celkem 395 podnětů). Z jejich analýzy vyplývá, že nejvíc problémů, které lidi trápí a jsou důvodem stížnosti, jsou záležitosti přímo se dotýkající zdravotního postižení (celkem 128 podnětů souviselo s invalidním důchodem, příspěvkem na péči, příspěvkem na zvláštní pomůcku nebo průkazem osob se zdravotním postižením). Druhým velkým tématem byly v sociálním zabezpečením existenční problémy – 82 podnětů se týkalo příspěvku na živobytí, dávek na bydlení či mimořádné okamžité pomoci v hmotné nouzi.</p> <p>Druhou největší oblastí, v níž lidé vyhledávali ve třetím čtvrtletí pomoc ombudsmanky, je stavební řízení a územní plánování (celkem 160 podnětů). Nejčastěji šlo o záležitosti týkající se umístění a povolení stavby či rekonstrukce (celkem 63 podnětů), dalších 34 podnětů se týkalo odstranění nebo dodatečného povolení stavby.</p> <p>Častěji než v prvním půlroce si lidé stěžovateli na záležitosti týkající se zdravotnictví. Stejnou měrou přitom šlo o oblasti pojistného a zdravotní péče a oblast veřejného zdraví, tj. ochrany před hlukem. Z uzavřených případů zde každý sedmý skončil zjištěním pochybení na straně úřadů. Oproti předchozím dvou čtvrtletím vzrostl také počet podnětů týkajících se ochrany životního prostředí. </p> <p>Přestože ve třetím čtvrtletí naopak ubylo podnětů týkajících se ochrany práv dětí a činnosti orgánu sociálně-právní ochrany dětí, celkový počet stížností z této oblasti je vyšší, než v loňském roce.</p> <p>Ve 113 případech uzavřených ve třetím čtvrtletí ombudsmanka konstatovala pochybení úřadu či diskriminaci. Statisticky nejčastěji chybovaly úřady v záležitostech týkajících se vnitřní správy, tj. matrik, evidence obyvatel, občanských průkazů či pasů, v záležitostech cizinců a na úseku zdravotnictví. Zjištěná pochybení se prakticky vždy podařilo napravit a stěžovatelé se domohli svých práv. Pouze v osmi případech se ombudsmanka musela obrátit na nadřízený orgán, aby zajistil, že úřad svou chybu napraví.</p> <p>Diskriminace ve smyslu antidiskriminačního zákona se týkalo 56 podnětů. Nejčastěji se týkalo o oblasti práce a zaměstnání a také přístup ke zboží a službám.</p> V rámci prevence špatného zacházení realizovala ombudsmanka systematické návštěvy pěti zařízení: dvou policejních cel, léčebny dlouhodobě nemocných, zařízení poskytujícího péči o seniory a azylového přijímacího střediska.
