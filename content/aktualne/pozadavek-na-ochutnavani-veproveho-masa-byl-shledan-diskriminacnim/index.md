---
title: "Požadavek na ochutnávání vepřového masa byl shledán diskriminačním"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/pozadavek-na-ochutnavani-veproveho-masa-byl-shledan-diskriminacnim/"
date: 2014-03-04
perex: "<p>Dánský soud rozhodl, že nepovolení výjimky z ochutnávání vepřového masa muslimské studentce odborné školy zakládá nepřímou diskriminaci. </p>"
---

<!-- imported from the old website -->

<p class="align-blok">Mladá muslimská dívka byla studentkou dánské odborné školy, kde se připravovala na výkon budoucího povolání nutriční asistentky. V rámci školní praxe ale bylo po ní požadováno ochutnávání vepřového masa, které zpracuje. Tento požadavek byl neslučitelný s jejím vyznáním, a proto ho odmítala. Byla ochotná udělat ústupek a vepřové maso zpracovávat, dotýkat se ho, ale konzumovat nikoliv. Studentka poukazovala na to, že v ostatních třech odborných školách studenti nejsou k ochutnávání nuceni. Co se týká budoucího povolání, argumentovala tím, že jako nutriční asistentka bude pracovat ve velkých kuchyních a zde vždy bude některý z kolegů, který bude moci dané maso ochutnat. Vznesla tedy požadavek o povolení výjimky z náboženských důvodů a předložila i dopis od ministra školství, v němž konstatoval, že po studentech nemůže být požadováno ochutnávání všech druhů jídel. Škola ale mladé muslimce nevyhověla a dívka byla nucena ukončit své vzdělávání.</p><p class="align-blok">Daným případem se nejprve zabýval Úřad pro rovné zacházení (Board of Equal Treatment), který shledal, že se jedná o nepřímou diskriminaci a přiznal studentce náhradu ve výši 75. 000 dánských korun (přibližně 10.000 €). Daná škola na to reagovala podáním žaloby k místnímu soudu. Ten potvrdil názor Úřadu pro rovné zacházení. Požadavek konzumace vepřového masa jako podmínka pro dokončení vzdělání byl nepřímou diskriminací. Škola navíc nedokázala doložit, proč je tento požadavek nezbytným k úspěšnému absolvování. Soud zejména vyzdvihl, že v ostatních školách k tomu studenti nebyli nuceni. Svou váhou zapůsobil také dopis ministra školství. Nicméně bez jakéhokoliv odůvodnění soud snížil náhradu škodu na 40 000 dánských korun (přibližně 5.400 €). Proti tomuto výroku se škola odvolala. Jednání odvolacího soudu doposud nebylo nařízeno.</p><p class="align-blok">Článek o případu je v anglickém jazyce dostupný <a title="Otevření do nového okna" href="http://www.non-discrimination.net/content/media/DK-40-%285%29%20Tasting%20of%20pork%20meat%2007.05.2013.pdf" target="_blank">zde</a> . </p>
