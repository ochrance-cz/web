---
title: "Stanoviska č. 11 - Odstraňování staveb"
vystupy:
  - tz
oldUrl: "/aktualne/tiskove-zpravy-2014/stanoviska-c-11-odstranovani-staveb"
date: 2014-03-12
perex: "<p>Vydali jsme novou publikaci z řady Stanoviska zaměřenou tentokrát na nejnáročnější postupy podle stavebního zákona, na odstraňování a dodatečné povolování staveb. </p>"
---

<!-- imported from the old website -->

<p>Stavebním úřadům i občanům publikace Odstraňování staveb přibližuje co nejsrozumitelnější formou problematiku nepovolených staveb, seznamuje je s procesním postupem úřadů i s nejvýznamnější soudní judikaturou. Nechybí ani popis konkrétních případů, kterými se veřejný ochránce práv zabýval a na nichž lze toto téma ilustrovat v reálných podmínkách.</p><p>Publikace se soustředí zejména na stavby nepovolené. Proces jejich projednávání je popsán jak z pohledu stavebníků (vlastníků), tak i z pohledu stavebních úřadů. Vysvětluje, co se rozumí „černou“ stavbou, jak má stavební úřad postupovat, pokud se o existenci takové stavby dozví, co může dělat, aby provádění nepovolené stavby zabránil. Popisuje, jak může úřad donutit neukázněného stavebníka, aby dodržel rozhodnutí o nařízení odstranění stavby, jaké je postavení sousedů v řízení o odstranění stavby apod. </p><p>Publikace je rozesílána všem stavebním úřadům v republice, krajským úřadům, ministerstvům a dalším vybraným institucím. Adresátům by měla sloužit jako pomůcka v každodenní praxi, protože kromě podrobného rozboru problematiky odstraňování staveb obsahuje i přehled klíčových soudních rozhodnutí, k nimž musí stavební úřady ve svém postupu rovněž přihlížet.</p><p>Všem dalším zájemcům je publikace k dispozici v elektronické podobě <a title="Otevření do nového okna" href="/uploads-import/Publikace/sborniky_stanoviska/Sbornik_Odstranovani_staveb.pdf" target="_blank"> zde</a> (994.8 kB, Adobe Acrobat dokument).</p><p>Celou publikační řadu Stanoviska najdete <a href="https://www.ochrance.cz/dalsi-aktivity/publikace/sborniky-stanoviska/">zde</a>.</p>
