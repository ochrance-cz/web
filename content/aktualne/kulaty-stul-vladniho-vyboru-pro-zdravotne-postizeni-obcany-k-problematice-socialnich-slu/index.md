---
title: "Kulatý stůl Vládního výboru pro zdravotně postižení občany k problematice sociálních služeb pro lidi s poruchami autistického spektra"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/kulaty-stul-vladniho-vyboru-pro-zdravotne-postizeni-obcany-k-problematice-socialnich-slu/"
date: 2018-10-16
perex: "<p></p>"
---

<!-- imported from the old website -->

<p>Dne 16. října 2018 proběhl kulatý stůl k problematice zajištění sociálních služeb pro lidi s poruchou autistického spektra. S aktivním příspěvkem vystoupily také právničky Kanceláře veřejného ochránce práv, kdy představily Doporučení ombudsmanky ke zlepšení dostupnosti služeb pro děti a dospělé s PAS, která adresovala jednotlivým ministerstvům, krajům a také poskytovatelům sociálních služeb. Tato doporučení formulovala v návaznosti na proběhlý výzkum, prostřednictvím kterého mapovala dostupnost služeb v jednotlivých krajích.</p> <p>Na kulatém stole byla dále zmíněna problematika materiálně technického standardu, který aktuálně připravuje Ministerstvo práce a sociálních věcí a který by měl mimo jiné vymezit nepodkročitelný personální standard pro různé typy sociální služby, které se zaměřují na klienty s PAS. Tento minimální standard by měl být nedílnou součástí zákona o sociálních službách a jednou z podmínek pro udělení registrace – oprávnění k poskytování sociálních služeb.</p> <p>Zástupci Ministerstva práce a sociálních věcí dále představili připravovaný metodický materiál pro pomoc rodičům s dítětem s PAS.</p>
