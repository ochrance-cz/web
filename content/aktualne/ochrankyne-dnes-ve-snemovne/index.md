---
title: "Ochránkyně dnes ve Sněmovně"
tags:
  - Tisková zpráva
oldUrl: "/aktualne/tiskove-zpravy-2014/ochrankyne-dnes-ve-snemovne"
date: 2014-06-19
perex: "<p></p>"
---

<!-- imported from the old website -->

<p>Veřejná ochránkyně práv Anna Šabatová dnes vystoupí v Poslanecké sněmovně, která bude projednávat zprávu o činnosti ochránce za rok 2013. Tento bod je v jednání Sněmovny zařazen jako první po interpelacích, tj. cca po 10. hodině.</p><p>Ochránkyně očekává, že Sněmovna požádá vládu, aby ji v určitém termínu vyrozuměla, jakým způsobem naložila s doporučeními ochránkyně na změnu některých právních předpisů. Jedná se například o odstranění nedostatků právní úpravy výkonu exekuce, o právo kolizních opatrovníků dítěte nahlížet do spisové dokumentace orgánu sociálně-právní ochrany dětí, o přesun důkazního břemene ve sporech o diskriminaci, aby měly všechny oběti diskriminace před soudem stejná procesní práva. Jedno z doporučení se týká také zakotvení veřejné žaloby do antidiskriminačního práva. Ze starších, dosud nerealizovaných doporučení, usiluje ochránkyně o úpravu zajištění bezplatné právní pomoci, o řešení sociálního bydlení aj.</p>
