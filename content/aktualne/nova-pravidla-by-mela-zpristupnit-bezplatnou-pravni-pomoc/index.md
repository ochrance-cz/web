---
title: "Nová pravidla by měla zpřístupnit bezplatnou právní pomoc"
tags:
  - Tisková zpráva
oldUrl: "/aktualne/tiskove-zpravy-2018/nova-pravidla-by-mela-zpristupnit-bezplatnou-pravni-pomoc"
date: 2018-07-26
perex: "<p>Od 1. července 2018 platí nová pravidla pro poskytování bezplatné právní pomoci. Ta by měla být nyní dostupnější. Zatímco doposud byla bezplatná právní pomoc poskytována obvykle v maximální délce 15 minut, od 1. července se může jednat až o 120 minut ročně. Bezplatná právní pomoc je určena těm, kdo si služby advokáta nemohou z finančních důvodů dovolit. Tuto skutečnost však musí prokázat.</p>"
---

<!-- imported from the old website -->

<p>Bezplatné právní služby poskytují advokáti sdružení v <a href="https://www.cak.cz/scripts/detail.php?id=326/" target="_blank">České advokátní komoře</a> (ČAK). Bezplatnou právní pomoc lze využít v případě krátké informativní porady. Ta neslouží k vyřešení konkrétního problému, ale poskytne rady a doporučení, kam se lze obrátit a jak danou věc nejlépe vyřešit.</p> <p>Bezplatnou právní pomoc lze využít také ve složitějších otázkách, jako je zahájení správního či soudního řízení, řízení před Ústavním soudem, anebo v jeho průběhu. Je také určená cizincům v zařízeních pro zajištění cizinců nebo v přijímacím středisku. Nová úprava se nedotkla právního zastoupení před obecnými soudy, které upravují příslušné soudní procesní předpisy (občanský soudní řád, soudní řád správní a trestní řád).</p> <h5>Jak postupovat v případě krátké informativní porady:</h5> <p></p><ul><li>V případě, že si žadatel nemůže dovolit zaplatit advokáta ze svého, může požádat <a href="https://www.cak.cz/scripts/detail.php?id=2617" style="font-size: 12.8px;">Českou advokátní komoru</a><span style="font-size: 12.8px;"> o určení advokáta.</span></li><li>Průměrný měsíční příjem žadatele za posledních 6 měsíců (před podáním žádosti) nesmí být vyšší než trojnásobek životního minima (žadatele nebo všech osob, s nimiž žije a společně hradí náklady na živobytí).</li><li>Nesmí být již zastoupený/á jiným advokátem nebo zástupcem.</li><li>Žádost se podává pouze na předepsaném formuláři (<a href="https://www.cak.cz/assets/pro-verejnost/zadost-podle-ss-18a.doc" style="font-size: 12.8px;">zde</a><span style="font-size: 12.8px;">), nebo na pobočce v Brně.</span></li><li>Žadatel musí ČAK uhradit poplatek ve výši 100 Kč – bezhotovostně či poštovní poukázkou. (*Výjimky z poplatku jsou uvedeny níže.)</li><li>ČAK advokáta určí bez zbytečného odkladu.</li><li>Minimální délka jedné porady je 30 minut.</li><li>Maximálně 120 minut za jeden kalendářní rok.</li></ul><h5><span style="font-size: 12.8px;">Pomoc advokáta ve složitější věci: zahájení správního či soudního řízení, řízení před Ústavním soudem, anebo v průběhu takového řízení:</span></h5> <p></p><ul><li>V případě, že si žadatel nemůže dovolit zaplatit advokáta ze svého, může požádat <a href="https://www.cak.cz/scripts/detail.php?id=2617" style="font-size: 12.8px;">Českou advokátní komoru</a><span style="font-size: 12.8px;"> o určení advokáta.</span></li><li>Žádost se podává pouze na předepsaném formuláři (pro <a href="https://www.cak.cz/assets/pro-verejnost/zadost-podle-ss-18c-fo.doc" style="font-size: 12.8px;">fyzickou osobu</a><span style="font-size: 12.8px;"> nebo </span><a href="https://www.cak.cz/assets/pro-verejnost/zadost-podle-ss-18c-po.doc" style="font-size: 12.8px;">právnickou osobu</a><span style="font-size: 12.8px;">), nebo na pobočce v Brně.</span></li><li>Komora určí advokáta, kterého zaplatí stát, osobám nemajetným, bez pravidelných příjmů nebo s příjmem na hranici životního minima, přičemž jsou zohledňována další kritéria, například objektivní omezení možnosti žadatele dosahovat vyšších příjmů (osoby se zdravotním postižením, osoby ve starobním důchodu apod.).</li><li>Posuzují se celkové příjmy žadatele a všech dalších osob žijících s ním ve společné domácnosti. Dále se zohledňuje například vyživovací povinnost žadatele, upotřebitelný majetek, tj. objektivní omezení získat ze svého majetku příjem apod.</li><li>Příjmy se opět dokládají za posledních 6 měsíců (před podáním žádosti) – není zde ale hranice trojnásobku životního minima.</li><li>Žadatel nesmí být zastoupený/á jiným advokátem nebo zástupcem.</li><li>V případě žádosti o advokáta pro jiné řízení než před správním orgánem či Ústavním soudem je navíc třeba doložit, že žadatele alespoň dva oslovení advokáti odmítli.</li><li>ČAK advokáta určí bez zbytečného odkladu.</li><li>Pokud ČAK určí advokáta, v rozhodnutí vymezí, v jaké věci a v jakém rozsahu advokát poskytne své služby a případně další podmínky.</li><li>ČAK žádosti nevyhoví v případě zneužití práva či zjevně bezdůvodné žádosti.</li><li>Žadatel je povinen informovat ČAK bez zbytečného odkladu o změně ekonomické situace.</li><li>ČAK určení advokáta zruší, pokud zjistí, že ekonomická situace žadatele neodůvodňovala nebo nově neodůvodňuje bezplatné poskytování právní pomoci na náklady státu – advokáta pak platí žadatel.</li></ul> <h5>Cizinec, který se nachází v zařízení pro zajištění cizinců nebo v přijímacím středisku:</h5> <p></p><ul><li>Ředitel zařízení nebo střediska může podat ČAK podnět, aby ta určila advokáta.</li><li>Určený advokát přijede do zařízení a bude k dispozici všem, kdo potřebují právní radu.</li><li>Komora na základě podnětu přihlédne i k jazykové vybavenosti určeného advokáta.</li></ul><h5><span style="font-size: 12.8px;">Další informace o bezplatné právní pomoci</span></h5> <p><b>Leták ombudsmana k právní pomoci:</b></p> <p><a href="/uploads-import/Letaky/Pravni-pomoc.pdf" target="_blank">/uploads-import/Letaky/Pravni-pomoc.pdf</a></p> <p><b>Česká advokátní komora:</b></p> <p><a href="https://www.cak.cz/" target="_blank">https://www.cak.cz/</a></p> <p><b>Vyhledávač advokátů:</b></p> <p><a title="Otevření do nového okna" href="http://vyhledavac.cak.cz/" target="_blank">http://vyhledavac.cak.cz/</a> </p> <p><b>Formuláře pro podání žádosti o advokáta:</b></p> <p><a href="https://www.cak.cz/scripts/detail.php?id=19163" target="_blank">https://www.cak.cz/scripts/detail.php?id=19163</a></p> <p>* Povinnost uhradit poplatek se nevztahuje na držitele průkazu ZTP nebo ZTP/P, osoby mladší 15 let, osoby pobírající příspěvek na péči ve stupni III (těžká závislost) anebo IV (úplná závislost), osoby pečující o osoby pobírající příspěvek na péči ve stupni III anebo IV, osoby pobírající dávky v hmotné nouzi nebo cizince umístěné v zařízení pro zajištění cizinců nebo v přijímacím středisku. Skutečnost, že se na žadatele vztahuje osvobození z poplatkové povinnosti, musí žadatel doložit.</p>
