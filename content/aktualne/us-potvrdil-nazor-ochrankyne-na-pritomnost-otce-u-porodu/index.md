---
title: "ÚS potvrdil názor ochránkyně na přítomnost otce u porodu"
vystupy:
  - tz
oldUrl: "/aktualne/tiskove-zpravy-2016/us-potvrdil-nazor-ochrankyne-na-pritomnost-otce-u-porodu"
date: 2016-04-26
perex: "<p>Ochránkyně vítá rozhodnutí Ústavního soudu, který potvrdil, že právo otce na přítomnost u porodu nemůže být zpoplatněno. Ústavní soud v tomto směru zaujal totožný právní názor, k němuž ochránkyně dospěla ve svých šetřeních a který také Ústavnímu soudu sdělila v rámci projednávání ústavní stížnosti jednoho z otců.</p>"
---

<!-- imported from the old website -->

<p><span style="line-height: 17.92px; font-size: 12.8px;">Podle ochránkyně zákon o zdravotních službách dává pacientovi výslovně právo na přítomnost blízké nebo jiné pacientem určené osoby při poskytování zdravotních služeb. Nemocnice má povinnost přítomnost této osoby umožnit a strpět. Zdravotnické zařízení tedy neposkytuje zvláštní službu nebo nadstandard, ale plní zákonnou povinnost, takže není možné, aby za ni žádalo smluvní cenu.</span></p><p> Ústavní soud rovněž v souladu s názorem ochránkyně konstatoval, že pokud nemocnici vzniknou náklady spojené s poskytnutím nadstandardních služeb otci, může následně po otci žádat, aby je uhradil. Nadstandardem ale podle Ústavního soudu není poskytnutí nezbytného hygienického oděvu apod.</p>
