---
title: "Blahopřejeme Equinetu k 10 letům činnosti"
vystupy:
  - tz
oldUrl: "/aktualne/tiskove-zpravy-2017/blahoprejeme-equinetu-k-10-letum-cinnosti"
date: 2017-10-09
perex: "<p>Evropská síť Equinet sdružující národní orgány a centra rovného zacházení slaví 10 let své činnosti. Při této příležitosti pořádá v úterý 10. 10. v Bruselu výroční konferenci „Společně za rovnou Evropu“. Účastní se jí zástupci evropských antidiskriminačních orgánů včetně ombudsmanky Anny Šabatové, zástupci institucí Evropské unie, nevládních organizací, vlád a parlamentů aj.</p>"
---

<!-- imported from the old website -->

<p>Equinet byl založen, aby poskytoval podporu, informace, vzdělávání a prostor pro výměnu zkušeností organizacím, které na národní úrovni prosazují právo na rovné zacházení a chrání před diskriminací. V současné době sdružuje Equinet 46 organizací ze 34 evropských zemí. Na evropské úrovni prosazuje témata týkající se diskriminace, pomáhá prosazovat rovné zacházení a zasazuje se o nezávislé fungování národních antidiskriminačních organizací. Jen s nezávislými a efektivními národními orgány rovného zacházení může Evropa jako celek dosáhnout rovnosti a nediskriminačního přístupu napříč společností.</p><p> Konference k 10. výročí činnosti nejen zhodnotí dosažený pokrok v oblasti rovného zacházení, ale bude se věnovat i novým výzvám a trendům v ochraně před diskriminací. Mezi řečníky nechybí první viceprezident Evropské komise Frans Timmermans, komisař pro lidská práva Rady Evropy Nils Muižnieks, ředitel Evropské agentury pro základní práva (FRA) a další. Hostitelkou společenské oslavy výročí je evropská komisařka pro spravedlnost, ochranu spotřebitelů a otázky rovnosti pohlaví Věra Jourová.</p><p>Videa představující činnost Equinetu:</p><p><a href="https://www.youtube.com/watch?v=LsstW0Up9jE&amp;index=3&amp;list=PLISxEvOl02TgJiYGq9YFsO9WaAH9fojTj" target="_blank">Jak pomáhají equality bodies obětem diskriminace</a></p><p><a href="https://www.youtube.com/watch?v=rOLRDtSUA9E&amp;list=PLISxEvOl02TgJiYGq9YFsO9WaAH9fojTj" target="_blank">Za férovější společnost</a> </p><p><a href="https://www.youtube.com/watch?v=wS3YL36qboM&amp;list=PLISxEvOl02TgJiYGq9YFsO9WaAH9fojTj&amp;index=2" target="_blank">Podpora rovného zacházení napříč Evropou</a> <span style="font-size: 12.8px;">(se zapojení vedoucího oddělení rovného zacházení Kanceláře veřejného ochránce práv Petra Poláka, který je současně členem vedení Equinetu)</span></p>
