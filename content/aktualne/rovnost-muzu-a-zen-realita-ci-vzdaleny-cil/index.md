---
title: "Rovnost mužů a žen = realita či vzdálený cíl?"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2012/rovnost-muzu-a-zen-realita-ci-vzdaleny-cil/"
date: 2012-10-20
perex: "<p>Dne 20. září 2012 proběhlo na půdě Rady pro lidská práva OSN (Human Rights Council) každoroční diskusní fórum na téma lidských práv a posilování práv žen v rámci OSN.</p>"
---

<!-- imported from the old website -->

<p class="align-blok">Diskuse byla zaměřena zejména na ekonomická, sociální a kulturní práva žen. Úsilí Rady pro lidská práva je zacíleno také na skupinu osob se zdravotním postižením. Ředitel HRC a SPD (Human Rights Council and Special Procedures Division) Úřadu vysokého komisaře OSN pro lidská práva (OHCHR), Bacre Waly Ndiaye, ve své úvodní řeči konstatoval, že lze zaznamenat významný pokrok ve zlepšení postavení žen zejména v oblasti vzdělávání, zaměstnávání a legislativy. Přesto však dosud nebylo dosaženo ve všech těchto oblastech rovného postavení žen a mužů v dostatečné míře.</p><p class="align-blok">Jednotliví účastníci panelové diskuse se dotkli těchto témat detailněji, zdůraznili mimo jiné dopady celosvětové ekonomické krize na znatelný pokles finančních prostředků ze státních rozpočtů jednotlivých zemí určených na výdaje tímto směrem, tj. k zajištění prostředků na ochranu práv žen v jednotlivých oblastech života a vyzvali proto ku pomoci a aktivitě i nevládní organizace. Na fóru také zaznělo, že žádná ze zemí nemůže garantovat absolutní rovnost obou pohlaví ve všech sférách. Fatima Duarte, předsedkyně Komise pro občanství a rovná práva Portugalska, otevřela například téma nerovného odměňování a rodičovské dovolené. </p><p class="align-blok">Obecným závěrem plynoucím z této diskuse může být, že celosvětově zůstává nadále nevyřešeno mnoho otázek v souvislosti s rovností mužů a žen, a je mnoho oblastí života, v nichž stále dochází k palčivým zásahům do práv žen; oblastí, v nichž se ženy jen obtížně domáhají ochrany. Jde například o problém raného (a nechtěného) těhotenství, násilí páchaného na ženách včetně situací, kdy jsou ženy obětmi válečného konfliktu.</p><p>Podrobnější informace dostupné <a title="Otevření do nového okna" href="http://www.ohchr.org/EN/NewsEvents/Pages/DisplayNews.aspx?NewsID=12554&amp;LangID=E" target="_blank">zde</a> . </p>
