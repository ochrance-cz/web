---
title: "Daň z příjmů fyzických osob – v čem se často chybuje"
vystupy:
  - tz
oldUrl: "/aktualne2/aktualne/tiskove-zpravy-2019/dan-z-prijmu-fyzickych-osob-v-cem-se-casto-chybuje/"
date: 2019-03-13
perex: "<p>Ombudsman řeší každý rok případy lidí, kteří chybují v daňovém přiznání k dani z příjmů fyzických osob.  Minulý rok se nejvíce podnětů týkalo slevy na dani na manžela nebo manželku. Přinášíme proto základní popis toho, kdy lze tuto slevu uplatnit. Daňové přiznání za rok 2018 je třeba podat nejpozději 1. dubna 2019. </p>"
---

<!-- imported from the old website -->

<h5>Sleva na manžela nebo manželku</h5> <p>Aby mohl jeden z manželů slevu uplatnit, musí být rozhodný příjem druhého z manželů nižší než 68 000 Kč za daný rok. V praxi činí nejvíce problém rozlišit, které příjmy se do rozhodného příjmu započítávají a do kterého období se započítávají. </p> <p><b>Přehled nejběžnějších započítávaných a nezapočítávaných příjmů</b></p><img src="/uploads-import/uploads/RTEmagicC_Prehled_zapocitavanych_a_nezapocitavanych_prijmu_web.jpg.jpg" width="658" height="552" alt="" /><br /> <p>Detailní přehled nezapočítávaných příjmů naleznete <a href="https://www.financnisprava.cz/assets/cs/prilohy/d-zakony/Pokyn_GFR_D-22.pdf" target="_blank">zde </a>nebo <a href="https://www.financnisprava.cz/cs/dane/dane/dan-z-prijmu/fyzicke-osoby-poplatnik/obecne-informace#slevy" target="_blank">zde.</a></p> <h5>Období, do kterého je třeba „započítávaný“ příjem započíst </h5> <p>Lidé se někdy mylně domnívají, že se všechny „započítávané“ příjmy vyplacené do 31. ledna započítávají do rozhodného příjmu předchozího kalendářního roku. Jde však o speciální pravidlo, které se uplatní pouze u příjmů ze závislé činnosti (např. zaměstnání). <b>U jiných příjmů toto pravidlo neplatí a příjem vyplacený v lednu se započítává do rozhodného příjmu kalendářního roku, kdy byl vyplacen.</b></p> <p>Ombudsman se aktuálně zabývá podněty lidí, kteří nesprávně<b> započítali peněžitou pomoc v mateřství</b> náležející za prosinec, jež jim byla vyplacena v lednu následujícího kalendářního roku. Díky tomu se domnívali, že hranici rozhodného příjmu pro přiznání slevy na manžela či manželku nepřekročili. Slevu na manžela nebo manželku však nárokovali neoprávněně a finanční úřady ji nyní chtějí vrátit zpět i s úrokem z prodlení.</p> <h5>Nevyplácí se čekat, zda finanční úřad chybu odhalí       </h5> <p>I pokud finanční úřad přijme daňové přiznání bez výhrad (a vyplatí dokonce přeplatek), neznamená to, že nelze pravdivost a úplnost tvrzených skutečností v budoucnu zpochybnit. Čím později finanční úřad chybu navíc odhalí, tím vyšší je potenciální úrok z prodlení. Základní lhůta, v níž lze daňovou povinnost prověřit, je tříletá. Spoléhat se na to, že finanční úřad chybu neodhalí nebo že ji poté opravíte, se proto nevyplácí.</p> <p>Pokud si nejste jisti, jak daňové přiznání vyplnit, dobře poslouží <a href="https://www.financnisprava.cz/cs/dane/dane/dan-z-prijmu/fyzicke-osoby-poplatnik/obecne-informace" title="Otevření do nového okna" target="_blank">informace finanční správy</a>, pomoc může poskytnout i účetní, daňový poradce, případně advokát. </p> <p> </p> <p>Chcete-li se dozvědět více o tom, jak vybrané instituty daně z příjmů fungují, sledujte facebook ombudsmana. Celý rok budeme v albu <a href="https://www.facebook.com/pg/verejny.ochrance.prav/photos/?tab=album&amp;album_id=2318924431488553" target="_blank">Daň z příjmů fyzických osob – seriál</a> sdílet materiály, které vám pomohou například, pokud pracujete pro firmy v zahraničí, chcete uplatnit slevy či tzv. odčitatelné položky základu daně a nevíte jak na to, studujete a máte brigády, nebo třeba nabízíte byt přes AirBnB.  </p> <hr /> <a name="_msocom_1"></a> <br />
