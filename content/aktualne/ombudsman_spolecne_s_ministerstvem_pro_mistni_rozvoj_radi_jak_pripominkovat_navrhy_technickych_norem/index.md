---
title: Ombudsman společně s Ministerstvem pro místní rozvoj radí, jak
  připomínkovat návrhy technických norem
date: 2024-04-09T08:49:40.203Z
vystupy:
  - tz
perex: >
  <p>Každý má právo se do veřejného připomínkování zapojit. Zjednodušený návod
  proto nejen lidem s&nbsp;postižením pomůže se v&nbsp;systému připomínkování
  zorientovat. Ve druhém letáku ombudsman vysvětluje, že požadavky bezbariérové
  vyhlášky stále platí.</p>
attachments:
  - file: https://www.ochrance.cz/aktualne/ombudsman_spolecne_s_ministerstvem_pro_mistni_rozvoj_radi_jak_pripominkovat_navrhy_technickych_norem/jak_pripominkovat_navrhy_technickych_norem.pdf
    title: Návod Jak připomínkovat návrhy technických norem?
  - title: Leták Požadavky bezbariérové vyhlášky stále platí
    file: https://www.ochrance.cz/aktualne/ombudsman_spolecne_s_ministerstvem_pro_mistni_rozvoj_radi_jak_pripominkovat_navrhy_technickych_norem/pozadavky_bezbarierove_vyhlasky_stale_plati.pdf
---
<p>Ombudsman a jeho zástupce dlouhodobě podporují participaci lidí s&nbsp;postižením. &bdquo;<em>Je pro nás důležité, aby se do připomínkování mohli zapojit všichni. Věřím, že leták, který jsme vytvořili společně s&nbsp;Ministerstvem pro místní rozvoj, tomu napomůže</em>,&ldquo; uvedl ombudsman Stanislav Křeček.</p>

<p>Ombudsman je členem poradního sboru ministra pro místní rozvoj k&nbsp;přístupnosti staveb, kde se aktuálně řeší příprava normy, která stanoví požadavky na přístupnost a bezbariérové užívání. &bdquo;<em>Budeme rádi, když se do</em> <em>připomínkování zrovna této důležité normy zapojí co nejvíce lidí s&nbsp;postižením, kterých se přístupnost, respektive nepřístupnost nejvíce dotýká. Nemá přece smysl stanovit si pravidla, jež umožní vytvářet bariéry, které budou muset lidé s&nbsp;omezením, ani ne s&nbsp;postižením &ndash; to mohou být třeba zdraví rodiče se zdravým&nbsp;dítětem v&nbsp;kočárku &ndash; složitě překonávat. Proto na pohledu každého se zkušeností v&nbsp;této oblasti záleží,</em>&ldquo; sdělil zástupce ombudsman Vít Alexander Schorm.</p>

<p><img alt="jak_pripominkovat_navrhy_technickych_norem.png" src="https://www.ochrance.cz/aktualne/ombudsman_spolecne_s_ministerstvem_pro_mistni_rozvoj_radi_jak_pripominkovat_navrhy_technickych_norem/jak_pripominkovat_navrhy_technickych_norem.png" />Ombudsmanovi se množí dotazy, jak je to s&nbsp;platností bezbariérové vyhlášky. Ta bude platit do konce června. Od prvního července, kdy vejde v&nbsp;plnou účinnost nový stavební zákon, ji má nahradit nová vyhláška o požadavcích na výstavbu, která přispěje také k lepší přístupnosti staveb. Ombudsman připravil leták, kde situaci vysvětluje.</p>

<p><img alt="pozadavky_bezbarierove_vyhlasky_plati.png" src="https://www.ochrance.cz/aktualne/ombudsman_spolecne_s_ministerstvem_pro_mistni_rozvoj_radi_jak_pripominkovat_navrhy_technickych_norem/pozadavky_bezbarierove_vyhlasky_plati.png" /></p>
