---
title: Hledáte inspirativní četbu na podzimní večery? Nový Zpravodaj ombudsmana
  a dětského ombudsmana je plný příběhů, do kterých jsme nedávno zasáhli
date: 2025-09-30T14:57:00
vystupy:
  - aktualita
perex: >-
  <p>Venku se ochladilo a dny se začínají nenápadně zkracovat. To je ideální
  příležitost najít si chvíli klidu, udělat si čaj a začíst se do našeho
  nejnovějšího 

  <a href="https://www.ochrance.cz/zpravodaj/za_cervence_a_srpen_2025/">Zpravodaje</a>. Některé případy z&nbsp;tohoto čísla mají téměř detektivní zápletku. Většina má dobrý konec a z&nbsp;toho máme velkou radost. U jiných výstupů však výsledek není takový, jaký bychom si přáli. Týká se to třeba&nbsp;našeho výzkumu, který se zaměřil na to, jaká u nás v&nbsp;posledních letech vypadá situace lidí s&nbsp;postižením. Zjistili jsme totiž, že stát vůči těmto lidem plní své povinnosti jen z 38 %. A to opravdu nestačí.&nbsp;</p>
attachments:
  - title: Zpravodaj ombudsmana za červenec a srpen 2025
    link: https://www.ochrance.cz/zpravodaj/za_cervence_a_srpen_2025/
---
<p>Čemu jsme se například věnovali?&nbsp;</p>
<p>
<a href="https://www.ochrance.cz/zpravodaj/za_cervence_a_srpen_2025/#item-1-0">
<strong>Přispěli jsme ke zrušení nezákonného povolení obtěžující továrny</strong></a></p>
<blockquote>
<p>Zápach z blízké továrny na výrobu těstovin obtěžoval lidi z okolí. Když si na továrnu stěžovali u krajského úřadu, řekl jim, že stavebník jednal v dobré víře. Továrna tedy může fungovat, i když byla povolená v rozporu se zákonem. S postupem krajského úřadu jsme nesouhlasili a náš názor jsme sdělili nadřízenému Ministerstvu pro místní rozvoj. To nám dalo za pravdu a nezákonné rozhodnutí úřadu zrušilo.</p></blockquote>
<p>
<a href="https://www.ochrance.cz/zpravodaj/za_cervence_a_srpen_2025/#item-3-0">
<strong>Zastali jsme se člověka s Downovým syndromem, kterého pojišťovna odmítla</strong></a></p>
<blockquote>
<p>Stěžovatelka chtěla připojistit syna s Downovým syndromem. Když si pojišťovna jeho postižení uvědomila, pojištění odmítla. Argumentovala zvýšeným zdravotním rizikem. Pojišťovna ale nemůže z důvodu zdravotního stavu pojištěnce automaticky odmítnout uzavřít pojistnou smlouvu. Takový postup je přímou diskriminací.</p></blockquote>
<p>
<a href="https://www.ochrance.cz/zpravodaj/za_cervence_a_srpen_2025/#item-3-1">
<strong>Posoudili jsme věkovou diskriminaci při přijímání do zaměstnání</strong></a></p>
<blockquote>
<p>Šestapadesátiletá žena se zúčastnila výběrového řízení. Posléze dostala e-mailem reakci, že byla kvalitní kandidátkou. Řízení však bylo zrušeno a společnost nyní hledá spíše juniorního kolegu. Podle zaměstnavatele v tom věk zájemkyně nehrál roli, ale nepodala přesvědčivý výkon. Tyto informace však odporují e-mailu zaslanému uchazečce. Podezření na věkovou diskriminaci tedy trvá.</p>
<p>&nbsp;</p></blockquote>
<p>&nbsp;</p>
