---
title: Poslanci schválili 3 zákony v oblasti práv lidí omezených na svobodě,
  které nesou stopu ombudsmana
date: 2025-07-11T08:43:00
vystupy:
  - aktualita
perex: <p>Sněmovna schválila ve třetím čtení tři důležitá témata veřejného
  ochránce práv. Nyní mají zákony k&nbsp;projednání senátoři. Pokud legislativní
  změny přijmou, začne vše platit od 1. ledna 2026.</p>
attachments:
  - title: "Výzkumná zpráva: Zranitelné skupiny lidí v ochranném léčení"
    file: https://www.ochrance.cz/uploads-import/ESO/10-2023-NZ_vyzkumna_zprava.pdf
  - file: https://www.ochrance.cz/aktualne/ombudsman_prinasi_prvni_ucelenou_analyzu_dat_zamerenych_na_zranitelne_pacienty_v_ochrannem_leceni/
    title: "Tisková zpráva ze dne 15. 11. 2024: Ombudsman přináší první ucelenou
      analýzu dat zaměřených na zranitelné pacienty v ochranném léčení"
---
<ol>
<li>
<strong>Dozor státních zastupitelství nad výkonem ústavního ochranného léčení na lůžkových odděleních</strong> – zákon je sice účinný 25 let, ale dodnes nebyla určená oprávnění pro jeho výkon. Nově budou dozor vykonávat krajská státní zastupitelství. Díky přispění a vyjednávání ombudsmana je tak po čtvrt století v&nbsp;dohledu změna.</li>
<li>
<strong>Vymáhání pohledávek od cizinců</strong>, kteří byli v&nbsp;ochranném léčení a neměli veřejné zdravotní pojištění, bylo velmi složité. Po propuštění z&nbsp;léčby (se kterou nedali souhlas) jim totiž zůstávaly až milionové dluhy. To se nově změní a cizinci budou mít po propuštění šanci, že nebudou z&nbsp;léčení vycházet zadlužení na několik let dopředu. Díky tomu se lépe začlení do společnosti.</li>
<li>Po 10 letech se ombudsmanovi podařilo prosadit, aby nemocnice povinně vedly přehlednější 
<strong>centrální evidenci omezovacích prostředků</strong>, která by měla mít jasně daná pravidla. Díky tomu bude přehled o počtu omezovaných pacientů a také omezovacích prostředků. S údaji pak bude možné pracovat dále a hledat systémová řešení.&nbsp;</li></ol>
