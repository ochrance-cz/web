---
title: "Hledáme pracovníky pro oddělení dohledu nad omezováním osobní svobody"
vystupy:
  - tz
oldUrl: "/aktualne/tiskove-zpravy-2014/hledame-pracovniky-pro-oddeleni-dohledu-nad-omezovanim-osobni-svobody"
date: 2014-12-19
perex: "<p>Kancelář veřejného ochránce práv hledá vhodného kandidáta/vhodnou kandidátku na pracovní pozici pracovník/pracovnice oddělení dohledu nad omezování osobní svobody, vykonávající úkoly národního preventivního mechanismu podle Opčního protokolu k Úmluvě proti mučení a jinému krutému, nelidskému či ponižujícímu zacházení nebo trestání (OPCAT). </p>"
---

<!-- imported from the old website -->

<h5>Náplň práce </h5><p>Provádění systematických návštěv a zpracování podkladů pro zprávy veřejné ochránkyně práv včetně právního zhodnocení; vyřizování individuálních podání z oblastí veřejného opatrovnictví, vězeňství, ochrany práv dětí, cizinců, pacientů a lidí s postižením; odborná příprava podkladů pro veřejnou ochránkyni práv; zpracovávání připomínek k právním předpisům; reprezentace Kanceláře veřejného ochránce práv na národní i mezinárodní úrovni. Upozorňujeme, že daná pozice vyžaduje časté vysílání na vícedenní pracovní cesty.</p><h5>Požadujeme</h5><p>Ukončené vysokoškolské vzdělání (Mgr.) v oboru souvisejícím s problematikou omezení svobody de iure i de facto (právo, lékařství, ošetřovatelství, psychologie, pedagogika, sociální práce; u neprávních oborů je podmínkou vysoká orientovanost v právu souvisejících oblastí, tedy občanském právu, správním právu a v oblasti lidských práv vč. mezinárodních úmluv, a schopnost koncipovat právní texty); aktivní znalost světového jazyka slovem i písmem; schopnost analytické a koncepční práce; dobrou znalost češtiny, dobré stylistické schopnosti; schopnost týmové práce a vysoká rezistence vůči stresu; výborné komunikační a vyjednávací dovednosti; ochotu učit se nové věci a ochotu k flexibilnímu nastavení pracovní doby.</p><p>Vítána je znalost dalšího světového jazyka a hlubší znalosti jiného společenskovědního nebo zdravotního oboru. Praxe v požadovaných oblastech je výhodou.</p><h5>Nabízíme</h5><p>Platové ohodnocení dle zákona č. 262/2006 Sb., zákoník práce, ve znění pozdějších předpisů, a nařízení č. 564/2006 Sb., o platových poměrech zaměstnanců ve veřejných službách a správě, ve znění pozdějších předpisů; zařazení do 13. platové třídy; po zapracování přiznání osobního příplatku; možnost čerpat 3 dny zdravotního volna, možnost práce z domova (5 dnů + 5 dnů pro rodiče pečující o dítě do 12 let); možnost využít 5 dnů studijního volna; nabídka udržovací výuky cizích jazyků zdarma (Aj, Nj, Fj); pružná pracovní doba; smlouva na dobu určitou; stálý odborný růst (účast na domácích i zahraničních konferencích a stážích). </p><p>Nabídky s motivačním dopisem a strukturovaným životopisem zasílejte e-mailem <strong>do 9. ledna 2015</strong> na adresu <a href="mailto:seifertova@ochrance.cz">seifertova@ochrance.cz</a>.</p>
