---
title: "Ochránce informoval Sněmovnu o svých poznatcích ve 2. čtvrtletí"
vystupy:
  - tz
oldUrl: "/aktualne/tiskove-zpravy-2013/ochrance-informoval-snemovnu-o-svych-poznatcich-ve-2-ctvrtleti"
date: 2013-07-17
perex: "<p></p>"
---

<!-- imported from the old website -->

<p><img src="/uploads-import/uploads/RTEmagicC_VOP-02878b.jpg.jpg" style="PADDING-RIGHT: 10px; FLOAT: left" height="335" width="370" alt="" />Ochránce zaslal Poslanecké sněmovně zprávu o své činnosti ve 2. čtvrtletí roku 2013. Informuje v ní o několika důležitých případech, v nichž vydal své stanovisko. Jedná se např. o poskytování dávek dlouhodobé péče pro příjemce slovenských důchodů žijících v ČR, kdy se na ochránce obrátil větší počet českých rezidentů (obvykle českých občanů) pobírajících důchod ze Slovenska. Slovenská vláda jim odmítla dávky dlouhodobé péče zasílat a tento postoj ochránci i přímo potvrdilo slovenské ministerstvo práce a sociálních věcí. Ochránce proto požádal evropského komisaře pro zaměstnanost, sociální věci a začleňování, aby Evropská komise podala proti Slovenské republice žalobu pro porušení Smlouvy o fungování EU.</p><p>Nápravu se ochránci podařilo zajistit v postupu Úřadu práce ČR při zohledňování platby do fondu oprav při výpočtu doplatku na bydlení. V souladu s judikaturou Nejvyššího správního soudu ochránce konstatoval, že započtení plateb do fondu oprav by měl být věcí správního uvážení. Úřad práce by měl zjistit, jaká část platby souvisí s užíváním bytu a započítat ji při výpočtu výše doplatku na bydlení. Úřad práce ČR v tomto smyslu instruoval svá kontaktní pracoviště.</p><p>Ochránce dále informuje o svém stanovisku k přijímání dětí do mateřských škol na jejich maximální kapacitu, o šetření pracovních podmínek zahraničních pracovníků, šetření ve věci zabezpečení informačního systému daňové správy, zahájení testování bank a pojišťoven z pohledu rovného přístupu při poskytování některých finančních produktů aj.</p><p>Část zprávy ochránce je věnována využití zvláštních oprávnění. Zde ochránce upozorňuje na připomínky, které uplatnil k novele antidiskriminačního zákona navrhující zakotvení tzv. whistleblowingu, tedy zvláštní ochrany oznamovatele trestněprávního jednání u zaměstnavatele. Podle ochránce jde toto rozšíření proti smyslu antidiskriminačního práva. Upozorňuje poslance také na novelu zákona o sociálních službách, kterou považuje za zmařenou příležitost, protože i přes příslib MPSV nebyla do novely zahrnuta chybějící právní úprava pro omezení osobní svobody v oblasti sociálních služeb.</p><p>Ochránce se jako vedlejší účastník rovněž připojil k řízení u Ústavního soudu ve věci zrušení ustanovení zákona č. 494/2012 Sb., kterým se stanovuje zpětná účinnost novely zákona o přestupcích. Takový stav je podle ochránce v rozporu s ústavním pořádkem. Obecně platí, že retroaktivita právních norem je nepřípustná.</p><p><a title="Otevření do nového okna" href="/uploads-import/zpravy_pro_poslaneckou_snemovnu/Ctvrtletky/2013_2Q_zprava.pdf" target="_blank"> Zpráva ochránce za 2. čtvrtletí</a> (298.1 kB, Adobe Acrobat dokument)</p>
