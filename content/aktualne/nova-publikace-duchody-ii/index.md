---
title: "Nová publikace Důchody II"
vystupy:
  - tz
oldUrl: "/aktualne/tiskove-zpravy-2016/nova-publikace-duchody-ii"
date: 2016-11-28
perex: "<p>Vydali jsme novou publikaci z řady Stanoviska, už čtrnáctou v pořadí, zaměřenou tentokrát na důchody. Odborné i širší veřejnosti se tak dostává uceleného a srozumitelného výkladu práva důchodového pojištění, doplněného o analýzu konkrétních případů, kterými se veřejný ochránce práv zabýval v uplynulých osmi letech.</p>"
---

<!-- imported from the old website -->

<p><span style="font-size: 12.8px;">Důchodové pojištění patřilo vždy k nejčastějším tématům, s nimiž se lidé na ochránce obracejí s žádostí o pomoc. Proto byly důchody už v roce 2009 tématem jedné z prvních publikací z ediční řady Stanoviska, které veřejný ochránce práv vydává. Ačkoli je důchodové pojištění z hlediska práva poměrně stabilní oblastí, přesto v ní v uplynulých letech došlo k významným změnám, které si vynutily vydání nové, aktualizované publikace reagující na současnou situaci a trendy.</span></p> <p>Jednotlivé kapitoly publikace se věnují dopadům legislativních změn. Pro větší názornost a lepší pochopení jsou ilustrovány konkrétními případy a problémy, které ochránce řešil ve vztahu k České správě sociálního zabezpečení a Ministerstvu práce a sociálních věcí.  </p> <p>Publikace je určena především orgánům sociálního zabezpečení, správním soudům a těm, kdo poskytují právní pomoc žadatelům o důchod (advokáti, nevládní organizace. Využijí ji ale i ti, kdo si sami vyřizují důchodové záležitosti. </p> <p>Všem zájemcům je publikace k dispozici ve formátu PDF <a href="/uploads-import/Publikace/sborniky_stanoviska/Sbornik_Duchody-II__eBook.pdf">zde</a> (nebo verze pro tisk <a href="/uploads-import/Publikace/sborniky_stanoviska/Sbornik_Duchody-II__TISK.pdf">zde</a>).</p> <p>Celá řada publikací Stanoviska je dostupná <a href="/dalsi-aktivity/publikace/sborniky-stanoviska/">zde</a>.</p>
