---
title: Kauza ilegálního chrámu v Mukařově se vrací na začátek. Stěžovatel uspěl
  s žalobou, jejíž podání mu doporučil ombudsman
date: 2022-04-05T12:17:12.456Z
vystupy:
  - tz
perex: >
  <p>Před rokem informoval ombudsman o závěru šetření v&nbsp;kauze modlitebny,
  kterou její vlastník protiprávně vydával za rodinný dům. Sousedé budovy
  postavené v oblasti určené pro bydlení před nedávnem uspěli s&nbsp;žalobou u
  Krajského soudu v&nbsp;Praze. Soud zrušil rozhodnutí Krajského úřadu
  Středočeského kraje o povolení změny v užívání rodinného domu. Podání žaloby
  stěžovatelům doporučil právě ombudsman.</p>
---
<p>Úřady podle soudu nedaly sousedům nově vzniklého chrámu možnost bránit se proti tomu, aby jejich soused mohl svůj původní rodinný dům využívat k&nbsp;pořádání veřejně přístupných bohoslužeb a dalších náboženských obřadů. Sousedé se obávali zejména zvýšeného provozu a pohybu lidí v&nbsp;okolí a s&nbsp;tím spojené zvýšené hlučnosti či prašnosti. &nbsp;</p>

<p>Krajský úřad však poté, co soud jeho rozhodnutí zrušil, dospěl k&nbsp;závěru, že pochybení v&nbsp;podobě nepřizvání dotčených sousedů mezi účastníky řízení o povolení změny v&nbsp;užívání stavby nemůže napravit sám. Proto následně zrušil i rozhodnutí místně příslušného stavebního úřadu v Říčanech. Ten bude muset při novém rozhodování zahrnout sousedy mukařovského chrámu mezi účastníky řízení a dát jim tak příležitost účinně hájit jejich práva.</p>

<p>Ještě předtím však říčanský stavební úřad musí zakázat protiprávní užívání stavby - stavbu je totiž nyní možné užívat pouze jako rodinný dům. Úřad musí zároveň vyhodnotit, zda požadovaná změna v užívání stavby neklade takové nároky na veřejnou dopravní infrastrukturu, které by bylo nutné projednat v územním řízení o změně vlivu užívání stavby na území.</p>

<p>Ombudsman celou kauzu i po ukončení šetření nadále monitoruje. Očekává, že stavební úřad v Říčanech se bude řídit závazným právním názorem krajského soudu a krajského úřadu.</p>

<p>Přílohy:</p>

<p><a href="https://www.ochrance.cz/aktualne/ombudsman_ukoncil_setreni_dvou_kauz_z_oblasti_stavebniho_prava_ve_stredoceskem_kraji/">Tisková zpráva ze dne 4. 5. 2021</a></p>

<p><a href="https://eso.ochrance.cz/Nalezene/Edit/9116">Sankce ochránce č. j. 6260/2019/VOP &ndash; chrám Mukařov</a></p>

<p><a href="http://nssoud.cz/files/EVIDENCNI_LIST/2020/51A_102_2020_25_20211206131609_prevedeno.pdf">Rozsudek Krajského soudu v Praze</a></p>
