---
title: "Přeložili jsme Úmluvu o právech osob s postižením do českého znakového jazyka"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/prelozili-jsme-umluvu-o-pravech-osob-s-postizenim-do-ceskeho-znakoveho-jazyka/"
date: 2019-09-23
perex: "<p></p>"
---

<!-- imported from the old website -->

<p>Na základě prohlášení Světové federace neslyšících (World Federation of the Deaf – WFD) se počínaje dneškem slaví Mezinárodní týden neslyšících, kdy je každý den zaměřen na konkrétní skupinu lidí. Tématem celého mezinárodního týdne neslyšících je „právo na znakový jazyk pro všechny“. Součástí je i Mezinárodní den znakových jazyků, který připadá právě na pondělí 23. září.</p> <p>Následující dny jsou zaměřené takto:</p><ul><li>úterý 24. září – právo na znakový jazyk pro všechny děti</li><li>středa 25. září – právo na znakový jazyk pro všechny neslyšící seniory</li><li>čtvrtek 26. září – právo na znakový jazyk pro hluchoslepé a neslyšící s postižením</li><li>pátek 27. září – právo na znakový jazyk pro neslyšící ženy</li><li>sobota 28. září – právo na znakový jazyk pro neslyšící komunitu LGBTIQA+</li><li>neděle 29. září – právo na znakový jazyk pro všechny neslyšící uprchlíky</li></ul> <p><b>V návaznosti na zajištění přístupnosti informací pro všechny se Kancelář veřejného ochránce práv rozhodla přeložit Úmluvu o právech osob se zdravotním postižením do českého znakového jazyka a v duchu oslav mezinárodního dne znakových jazyků jej zveřejňuje na svých webových stránkách.</b></p> <p>Odkaz na Úmluvu najdete <a href="/monitorovani-prav-lidi-se-zdravotnim-postizenim/umluva-ve-znakovem-jazyce/" target="_blank">zde.</a></p> <p>Více informací k mezinárodnímu týdnu neslyšících naleznete v anglickém znění <a title="Otevření do nového okna" href="http://wfdeaf.org/iwdeaf2019/" target="_blank">zde</a> .</p> <p></p><p><img src="/uploads-import/uploads/RTEmagicC_WFD-IWD-IDSL.jpg.jpg" width="593" height="247" alt="" /></p>
