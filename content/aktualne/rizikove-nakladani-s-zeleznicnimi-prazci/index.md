---
title: "Rizikové nakládání s železničními pražci"
vystupy:
  - tz
oldUrl: "/aktualne/tiskove-zpravy-2009/rizikove-nakladani-s-zeleznicnimi-prazci"
date: 2009-02-18
perex: "<p></p><p>Použité dřevěné železniční pražce mohou být v důsledku kontaminace zdraví škodlivými látkami nebezpečným odpadem, který je nutné likvidovat způsobem, jenž stanoví zákon o odpadech (tj. předat k likvidaci příslušnému odbornému zařízení). Pražce nelze bez dalšího prodávat fyzickým osobám k volnému použití.</p>"
---

<!-- imported from the old website -->

<p class="Normln-web" style="TEXT-DECORATION: none">Zástupkyně ochránce zahájila z vlastní iniciativy šetření ve věci nakládání s kontaminovanými dřevěnými železničními pražci s cílem prošetřit legálnost prodeje těchto pražců k dalšímu využití fyzickým osobám.</p><p class="Normln-web" style="TEXT-DECORATION: none">Šetřením zjistila, že kontaminované železniční pražce jsou klasifikovány jako nebezpečný odpad, neboť obsahují impregnační látky (především dehet a těžké kovy), které mohou být potencionálními karcinogeny. Z těchto důvodů je nezbytné s těmito pražci nakládat a zbavovat se jich pouze způsobem stanoveným v zákoně o odpadech, a nelze je prodávat fyzickým osobám jako výrobek k dalšímu využití.</p><p class="Normln-web" style="TEXT-DECORATION: none">Ochránce má za to, že původce odpadů je za nakládání s kontaminovanými pražci (tj. s tímto odpadem) odpovědný až do doby jejich převedení do vlastnictví osobě oprávněné k jejich převzetí (tj. právnické nebo fyzické osobě oprávněné k podnikání, která je provozovatelem zařízení k využití nebo k odstranění nebo ke sběru nebo k výkupu určeného druhu odpadu). Dále je ochránce toho názoru, že prodejem kontaminovaných pražců fyzickým osobám k dalšímu použití se původce pokouší obejít povinnost odstranit legálním způsobem tento nebezpečný odpad, za jehož likvidaci by musel vynaložit nemalé finanční prostředky. Zástupkyně ochránce proto požádala Českou inspekci životního prostředí, aby využila svých zákonných pravomocí a začala se otázkou dalšího nakládání s kontaminovanými pražci zabývat (zejména aby provedla u Správy dopravní a železniční cesty, s. o., odpovídající kontrolu a uložila sankce). Současně zástupkyně ochránce požádala hlavního hygienika, aby zveřejnil upozornění o nebezpečných vlastnostech pražců. Problém hodlá ochránce i nadále monitorovat.</p><p class="Normln-web" style="TEXT-DECORATION: none">Manipulace s použitými železničními pražci přináší zdravotní rizika, ale rovněž nepříznivé vlivy, jako jsou negativní dopad na životní prostředí nebo obtěžující zápach. Je zejména nutné zabránit, aby nedocházelo k častému kontaktu použitých pražců s pokožkou.</p>
