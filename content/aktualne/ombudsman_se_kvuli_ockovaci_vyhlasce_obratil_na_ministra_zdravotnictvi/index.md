---
title: Ombudsman se kvůli očkovací vyhlášce obrátil na ministra zdravotnictví
date: 2022-01-06T06:58:34.809Z
vystupy:
  - tz
perex: >
  <p><strong>Veřejný ochránce práv požádal ministra zdravotnictví o informace o
  plánovaných krocích jeho rezortu v&nbsp;souvislosti s&nbsp;takzvanou očkovací
  vyhláškou. Předchozí vláda rozhodla, že očkování proti nemoci covid-19 bude od
  března povinné pro vybrané profesní skupiny a lidi nad 60 let. </strong></p>
---
<p>Na ombudsmana se v&nbsp;poslední době obracejí stěžovatelé, kteří nesouhlasí se současnou podobou vyhlášky a povinným očkováním pro určité věkové nebo profesní skupiny obyvatel. Veřejný ochránce práv Stanislav Křeček se proto rozhodl oslovit ministra zdravotnictví Vlastimila Válka s&nbsp;prosbou o vysvětlení jeho postoje. &nbsp;</p>

<p>Vzhledem k&nbsp;předchozím veřejným prohlášením ministra zdravotnictví o nutné revizi očkovací vyhlášky požádal veřejný ochránce práv o upřesnění, jaké části předpisu by se podle ministra zdravotnictví měly zachovat a které naopak plánuje rezort změnit a v&nbsp;jakém duchu. Ombudsman ministra také v&nbsp;souvislosti s&nbsp;povinným očkováním upozornil na zvláštní situaci například těhotných zaměstnankyň, lidí s&nbsp;kontraindikací nebo těch, kteří prodělali covid-19 v&nbsp;nedávné době a&nbsp;běží jim ochranná lhůta po&nbsp;prodělaném onemocnění.</p>

<p>Na základě informací od ministra zdravotnictví následně veřejný ochránce práv zváží, zda využije svého zvláštního oprávnění navrhnout Ústavnímu soudu zrušení jiného právního předpisu nebo jeho jednotlivých ustanovení, popřípadě do&nbsp;tohoto řízení vstoupit.</p>
