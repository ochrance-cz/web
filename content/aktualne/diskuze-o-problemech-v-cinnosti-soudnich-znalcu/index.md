---
title: "Diskuze o problémech v činnosti soudních znalců"
tags:
  - Tisková zpráva
oldUrl: "/aktualne/tiskove-zpravy-2016/diskuze-o-problemech-v-cinnosti-soudnich-znalcu"
date: 2016-12-12
perex: "<p></p>"
---

<!-- imported from the old website -->

<p>V úterý 13. 12. pořádají ministr spravedlnosti Robert Pelikán a zástupce ombudsmanky Stanislav Křeček kulatý stůl „Vybrané problémy znalecké agendy“. V Kanceláři veřejného ochránce práv se sejdou zástupci krajských soudů  &ndash; předsedové a místopředsedové soudů a vedoucí oddělení znalců a tlumočníků na krajských soudech. Cílem je sjednocení praxe v tzv. znalecké agendě a sdílení zkušeností. </p><p> Z pohledu veřejného ochránce práv je činnost soudních znalců jedním z faktorů ovlivňujících nejen soudnictví, ale i každodenní život. Zástupce ombudsmanky se při šetření podnětů setkává se stížnostmi na činnost znalců a na průtahy v soudních řízeních způsobené průtahy při zpracování znaleckých posudků. Právě poznatky z šetření jednotlivých případů budou tématem úvodní části setkání. Doplní ji poznatky ze správních řízení ve věcech znalců z pohledu Ministerstva spravedlnosti. Hovořit se však bude také o aktuálním stavu návrhu zákona o soudních znalcích, aplikační praxi kontrolního řádu apod.</p>
