---
title: "Případ pro ombudsmana: Rekultivace jako byznys?"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-iv/pripad-pro-ombudsmana-rekultivace-jako-byznys/"
date: 2008-12-02
perex: "<p></p>"
---

<!-- imported from the old website -->

<h1 class="Nadpis1">Rekultivace jako byznys?</h1><p class="Normln-web"><span style="FONT-WEIGHT: bold">V pátek </span><span style="FONT-WEIGHT: bold">28</span><span style="FONT-WEIGHT: bold">. </span><span style="FONT-WEIGHT: bold">11</span><span style="FONT-WEIGHT: bold">. v 18:25 hod </span><span style="FONT-WEIGHT: bold">vysílá </span><span style="FONT-WEIGHT: bold">ČT 1 další díl </span><span style="FONT-WEIGHT: bold">z </span><span style="FONT-WEIGHT: bold">cyklu Případ pro ombudsmana (reprízu </span><span style="FONT-WEIGHT: bold">uvede</span><span style="FONT-WEIGHT: bold"> ČT 2 v pondělí </span><span style="FONT-WEIGHT: bold">1</span><span style="FONT-WEIGHT: bold">. 1</span><span style="FONT-WEIGHT: bold">2</span><span style="FONT-WEIGHT: bold">. ve 12</span><span style="FONT-WEIGHT: bold">:</span><span style="FONT-WEIGHT: bold">30</span><span style="FONT-WEIGHT: bold">). </span><span style="FONT-WEIGHT: bold">Díl nazvaný </span><span style="FONT-WEIGHT: bold">Rekultivace jako byznys</span><span style="FONT-WEIGHT: bold">? </span><span style="FONT-WEIGHT: bold">vykresluje situaci majitele na jehož pozemky je bez jeho souhlasu navážena výkopová zemina a stavební odpady a příslušné orgány pouze nečinně přihlížejí.</span></p><h3 class="Nadpis2">„Rekultivace jako byznys?“</h3><p class="Normln-web"><span style="FONT-STYLE: italic">Nečinnost úřadů ve věci navážení materiálu na pozemky soukromého vlastníka </span><span style="FONT-STYLE: italic">(spis. zn. VOP </span><span style="FONT-STYLE: italic">2594</span><span style="FONT-STYLE: italic">/200</span><span style="FONT-STYLE: italic">6</span><span style="FONT-STYLE: italic">). </span></p><p class="Normln-web">Pan Aschenbrenner vlastní pozemek, na nějž jiný podnikatel bez jeho souhlasu naváží tuny zeminy. Na pozemku byla původně skládka, která měla být nařízením z roku 2004 rekultivována. Přestože rekultivace měla být dávno ukončena, terén by měl být osázen stromy, úřady podnikateli opakovaně prodlužují lhůty k dokončení navážky. Podle pana Aschenbrennera slouží rekultivace pouze jako záminka, aby mohly být pozemky dále využívány k ukládání nejrůznějšího materiálů, zejména výkopové zeminy a stavebních odpadů. Tímto ukládáním se skládka neustále rozrůstá, jak do výšky, tak i do šířky.</p><p class="Normln-web">V 80. letech povolil stavební úřad v Hostivicích místnímu JZD provedení terénní úpravy kvůli lepšímu obhospodařování pole. Svah na okraji pozemku měl být osázen lesem. V 90. letech se však terénní úpravy změnily v divokou skládku. Správce konkurzní podstaty JZD také převedl práva a povinnosti související s terénními úpravami na podnikatele Frýdla.</p><p class="Normln-web">V roce 2004 nařídil stavební úřad podnikateli Frýdlovi, aby realizoval projekt biologické rekultivace skládky, tj. překrytí skládky zeminou a osázení vzniklé vyvýšeniny lesem. Nařízený projekt podnikatele nijak „nepoškozoval“ – naopak, vzhledem k stavebnímu boomu ve Středočeském kraji je zde navážení zeminy finančně celkem zajímavé podnikání. Podnikatel Frýdl tedy projekt zahájil, ale neskončil. Zeminu dál naváží a v současné době už je původní projekt překročen asi o 5 metrů do výšky.</p><p class="Normln-web">Mezitím byl pozemek vydán v restituci původnímu majiteli, který ho následně prodal panu Aschenbrennerovi. Ten se v roce 2006 obrátil na veřejného ochránce práv a protestoval proti tomu, že na jeho pozemek, bez jeho souhlasu někdo stále naváží tuny zeminy a vydělává na tom. Tvrdil, že příslušné orgány jsou nečinné a opakovaně prodlužují podnikateli Frýdlovi povolení k navážce.</p><p class="Normln-web">Veřejný ochránce práv požádal o vyjádření tajemníka Městského úřadu Rudná, který uvedl, že zeminy je skutečně navezeno víc – podle výškopisného zaměření asi o pět metrů, ale je to podle něj v pořádku. Zaštiťoval se vyjádřením odboru životního prostředí MěÚ Černošice z roku 2004. V tomto vyjádření se však ve skutečnosti uvádí pravý opak – totiž, že v žádném případě nelze navozit více zeminy, než umožňuje projekt. Uvádí se zde, že terén je možné zvýšit maximálně o 4-5 metrů, a toto je zcela zjevně míněno jako navýšení proti původnímu stavu před zahájením navážky, nikoli jako navýšení ještě nad rámec schváleného projektu.</p><p class="Normln-web">Ochránce žádal MěÚ Rudná o přehodnocení stanoviska a vyvození důsledků z nedodržení projektu rekultivace skládky podnikatelem Frýdlem. Ředitele krajského úřadu a ministerstvo pro místní rozvoj žádá o provedení dozoru v této věci. Kritizuje městský úřad za již několikáté prodloužení lhůty k „dokončení“ rekultivace, kterým se úřad opět zbavil možnosti postihnout podnikatele za opakované nedodržení původního termínu. Kritizuje také fakt, že úřad nepovažoval za účastníky řízení o nařízení rekultivace vlastníky pozemků. Těmi byli v době řízení Pozemkový fond ČR a zejména pan Achenbrenner. Jejich práva jsou činností úřadu dotčena a přitom se k tomu vůbec nemohli vyjádřit.</p><p class="Normln-web">Případ ještě stále není uzavřen. V současné době bylo městskému úřadu uloženo ve věci rozhodnout.</p><p class="Normln-web"><a title="Otevření do nového okna" href="http://www.ceskatelevize.cz/program/10169761487-01.12.2008-12:30-2-pripad-pro-ombudsmana.html?online=1" target="_blank">http://www.ceskatelevize.cz/program/10169761487-01.12.2008-12:30-2-pripad-pro-ombudsmana.html?online=1</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><p class="Normln-web"> </p><p class="Normln-web">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p><p class="Normln"> </p>
