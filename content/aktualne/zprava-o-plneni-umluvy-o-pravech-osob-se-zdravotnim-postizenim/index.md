---
title: "Zpráva o plnění Úmluvy o právech osob se zdravotním postižením"
oldUrl: "src/www.ochrance.cz/aktualne/tiskove-zpravy-2020/zprava-o-plneni-umluvy-o-pravech-osob-se-zdravotnim-postizenim"
date: 2020-04-17
perex: "<p>Když v roce 2009 ratifikovala Česká republika Úmluvu o právech osob se zdravotním postižením, vznikla jí mimo jiné povinnost v pravidelných intervalech informovat Výbor OSN pro práva lidí s postižením (dále jen „Výbor“) o plnění této Úmluvy. Právě dnes (17. dubna) měla Česká republika předkládat Výboru pravidelnou zprávu a popsat, jaké kroky učinila, aby lidé s postižením mohli v naší zemi žít rovnoprávně s ostatními. S ohledem na celosvětovou situaci způsobenou pandemií koronaviru je termín posunut na zatím neznámé datum. </p>"
---

<!-- imported from the old website -->

<p><a name="_GoBack"></a>Kromě státu bude Výboru podávat zprávu o stavu práv lidí s postižením také ombudsman, který tímto úkolem pověřil svoji zástupkyni Moniku Šimůnkovou. Protože však zprávu může podat kdokoliv, kdo má relevantní informace, rozhodla se Monika Šimůnková obrátit na širokou veřejnost.</p><p>„Přestože se nyní všichni musíme potýkat s nelehkou situací, chtěla bych požádat veřejnost o spolupráci a sdílení poznatků a problémů z různých oblastí života, se kterými se lidé s postižením musí potýkat. Tyto poznatky využiji pro přípravu zprávy pro Výbor. I když sama monitoruji, jak jsou práva lidí s postižením dodržována, provádím výzkumná šetření nebo navštěvuji zařízení, kde lidé s postižením žijí, jsou pro mě tyto poznatky velmi cenné,“ vysvětluje Monika Šimůnková.</p><p>„Chci také požádat, aby sami lidé s postižením zaslali Výboru OSN tzv. alternativní zprávu. Je velmi důležité, aby měl Výbor informace nejen od státu, ale i z jiných zdrojů. Stát se ve své zprávě totiž nemusí věnovat všemu nebo něco nemusí považovat za problém. Proto je vhodné, když se do informování Výboru zapojí také veřejnost a sami lidé s postižením. Výbor formuluje doporučení pro stát, která by měla vést ke zlepšení situace, také na základě těchto alternativních zpráv.“ podotýká Monika Šimůnková.</p><p>Připravili jsme pro vás krátký návod, jak psát alternativní zprávu, <a title="Otevření do nového okna" href="https://www.ochrance.cz/fileadmin/user_upload/CRPD/Aktuality-prilohy/Alternativni___zpra__va_pro_Vy__bor_OSN_-_CRPD_-_leta__k.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> ten najdete zde</a> (141 kB, Adobe Acrobat dokument).</p><p>Případné dotazy ráda zodpoví Mgr. Bc. Eliška Mocková, LL.M., pověřená pracovnice Kanceláře veřejného ochránce práv: <a href="mailto:eliska.mockova@ochrance.cz">eliska.mockova@ochrance.cz</a></p>
