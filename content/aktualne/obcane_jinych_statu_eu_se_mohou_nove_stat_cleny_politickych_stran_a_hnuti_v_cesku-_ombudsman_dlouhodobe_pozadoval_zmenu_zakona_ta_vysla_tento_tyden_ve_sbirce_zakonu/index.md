---
title: Občané jiných států EU se mohou nově stát členy politických stran a hnutí
  v Česku. Ombudsman dlouhodobě požadoval změnu zákona, ta vyšla tento týden ve
  Sbírce zákonů
date: 2025-07-17T14:35:00
vystupy:
  - tz
perex: <p>Ombudsman několik let upozorňoval na nesoulad mezi českým volebním
  právem a&nbsp;unijní úpravou. Týkal se situace občanů jiných členských států
  Evropské unie, kteří dlouhodobě bydleli v&nbsp;České republice, ale nemohli se
  účastnit komunálních a evropských voleb. Situaci se v&nbsp;průběhu let
  podařilo napravit pouze částečně, když v&nbsp;roce 2014 získali tito lidé
  možnost volit a kandidovat ve zmíněných volbách. Mohli tak však činit jen jako
  nestraníci, nikoli jako členové našich politických stran či hnutí. Tím
  docházelo k&nbsp;jejich diskriminaci, což uznal rovněž Soudní dvůr Evropské
  unie. Po jeho rozsudku ombudsman znovu požadoval, aby Ministerstvo vnitra
  zajistilo změnu právní úpravy. To se nyní stalo.&nbsp;</p>
attachments:
  - title: "Tisková zpráva: Občané EU s přechodným pobytem v ČR mohou volit v
      komunálních volbách"
    file: https://www.ochrance.cz/aktualne/obcane-eu-s-prechodnym-pobytem-v-cr-mohou-volit-v-komunalnich-volbach/
  - title: "Tisková zpráva: Občané jiných států EU, s bydlištěm v České republice,
      mají právo stát se členy politických stran a hnutí. Ombudsman tuto právní
      úpravu prosazuje od roku 2014, teď mu dal za pravdu Soudní dvůr EU"
    file: https://www.ochrance.cz/aktualne/obcane_jinych_statu_eu_s_bydlistem_v_ceske_republice_maji_pravo_stat_se_cleny_politickych_stran_a_hnuti-_ombudsman_tuto_pravni_upravu_prosazuje_od_roku_2014_ted_mu_dal_za_pravdu_soudni_dvur_eu/
---
<p>Česká republika řadu let nesplňovala povinnosti, které pro ni vyplývaly z&nbsp;článku&nbsp;22 Smlouvy o fungování Evropské unie. Veřejný ochránce práv z&nbsp;tohoto důvodu několikrát apeloval na Ministerstvo vnitra. 
<i>„Mám radost, že ministerstvo našim opakovaným výzvám vyhovělo a podařilo se zajistit rovnocenný přístup k&nbsp;volbám všem občanům Evropské unie, kteří na to mají nárok. Už tak nebude docházet k&nbsp;diskriminaci na základě státní příslušnosti. Zároveň jsme tím napravili dlouholetý problém, kdy bylo české volební i sdružovací právo v&nbsp;rozporu s&nbsp;unijními pravidly,“&nbsp;</i>uvedl zástupce ombudsmana Vít Alexander Schorm.</p>
<p>Potřebná novela zákona o sdružování v politických stranách a v politických hnutích nabyla účinnosti včera, den po svém vyhlášení pod č. 235/2025 Sb.&nbsp;</p>
