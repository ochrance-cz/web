---
title: "Stavební úřad v Ústí nad Labem i krajský úřad tolerují nezákonné jednání"
tags:
  - Tisková zpráva
oldUrl: "/aktualne/tiskove-zpravy-2013/stavebni-urad-v-usti-nad-labem-i-krajsky-urad-toleruji-nezakonne-jednani"
date: 2013-07-15
perex: "<p></p><p>Stavební úřad Magistrátu města Ústí nad Labem i jeho odvolací instance krajský úřad jsou dlouhodobě nečinné a vědomě tak tolerují existenci černých staveb. Soubor hospodářských objektů v Němčí u Malečova vznikl bez stavebního povolení již na počátku 90. let a správní úřady dosud nesplnily své zákonné povinnosti, nerozhodly žádným způsobem o černých stavbách a neuložily ani pokuty.  </p>"
---

<!-- imported from the old website -->

<p><img src="https://www.ochrance.cz/fileadmin/user_upload/img/Ikony/Krecek-03b.jpg" style="PADDING-RIGHT: 10px; FLOAT: left" height="174" width="255" alt="" />Stavební úřad Ústí nad Labem se stavbami začal zabývat v roce 2000, ale za dobu téměř deseti let nebyl schopen vydat pravomocné rozhodnutí ve věci. V roce 2010 proto převzal řízení o odstranění části staveb Krajský úřad Ústeckého kraje, ale ani ten dosud rozhodnutí nevydal, přestože ho k tomu vyzvalo i Ministerstvo pro místní rozvoj a je na něj rovněž podána žaloba pro nečinnost. Stavební úřad Ústí nad Labem se navíc přestal o nepovolené stavby zajímat od okamžiku, kdy se krajský úřad ujal jednoho konkrétního správního řízení (nepřevzal veškerou působnost stavebního úřadu) s odůvodněním, že tuto záležitost řeší krajský úřad. </p><p>Výhrady zástupce veřejného ochránce práv, že krajský úřad vede řízení o odstranění pouze části staveb, nikoli všech, a že tedy trvá povinnost zabývat se ostatními nelegálně postavenými objekty, stavební úřad odmítá. Stejně tak nerespektuje zákonnou povinnost provádět kontrolní prohlídky nepovolených staveb a dohlížet na to, že nejsou užívány, případně za nepovolené užívání ukládat sankce. Stavebník tak už dvacet let profituje z nezákonného jednání, aniž by mu úřady uložily jedinou pokutu za porušování stavebního zákona.</p><p>Podle zástupce veřejného ochránce práv jde o bezprecedentní liknavost úřadů vůči nezákonnému jednání vlastníka nepovolených staveb. Občanům, kteří zákony dodržují, tak dávají státní orgány jasný signál, že se nezákonnost vyplácí a je beztrestná. Vzhledem k tomu, že se nepodařilo zjednat nápravu ani prostřednictvím nadřízeného orgánu a jak stavební úřad, tak krajský úřad na další výzvy zástupce veřejného ochránce práv nereagují, rozhodl se zástupce ombudsmana využít svého zákonného oprávnění a informovat o popsaném škodlivém stavu veřejnost.</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Stavebni_rad_a_uzemni_planovani/663-11-SN-ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Plný text zprávy z šetření</a> (189.9 kB, Adobe Acrobat dokument)</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Stavebni_rad_a_uzemni_planovani/663-11-SN-ZSO.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Plný text následného stanoviska s doporučením opatření k nápravě</a> (204.3 kB, Adobe Acrobat dokument)</p>
