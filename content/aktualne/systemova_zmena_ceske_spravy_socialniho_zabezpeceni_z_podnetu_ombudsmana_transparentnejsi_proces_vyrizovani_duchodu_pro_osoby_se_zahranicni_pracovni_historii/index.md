---
title: " Systémová změna České správy sociálního zabezpečení z podnětu
  ombudsmana: Transparentnější proces vyřizování důchodů pro osoby se zahraniční
  pracovní historií "
date: 2024-11-08T08:26:05.983Z
vystupy:
  - tz
perex: >
  <p>Česká správa sociálního zabezpečení zareagovala na podnět ombudsmana novým
  systémovým opatřením. Zpřehlednila proces vyřizování důchodů pro pracující v
  ČR a zemích Evropského hospodářského prostoru či ve Švýcarsku. Dalším
  pozitivním důsledkem je snížení administrativní zátěže.</p>
---
<p>Pojištěnci nově dostávají osobní list důchodového pojištění automaticky spolu s&nbsp;oznámením (opatřením) o prozatímní dávce či dlouhodobé záloze. To jim usnadní porozumět stanovení výše těchto dávek.&nbsp;V případně nutnosti mohou bezodkladně reagovat a předložit chybějící doklady.</p>

<p>&nbsp;</p>

<p>Ombudsman Stanislav Křeček změnu vítá: <em>&bdquo;Rád bych ocenil, že ČSSZ začala pojištěncům zasílat spolu s oznámením o prozatímní dávce a dlouhodobé záloze i osobní list důchodového pojištění. Pojištěnci si tak mohou zkontrolovat výši svého plného českého důchodu a zálohy, případně podniknout kroky k prokázání dalších relevantních skutečností ještě před skončením řízení o přiznání důchodu.&ldquo;</em></p>

<p>&nbsp;</p>

<p>Nový postup přispěje k&nbsp;lepší přehlednosti a transparentnosti celého procesu. Zároveň sníží počet námitek proti rozhodnutí o důchodu, což znamená rychlejší a méně náročné řízení.</p>

<blockquote>
<p>Prozatímní dávka a dlouhodobá záloha představují řešení případů, kdy ČSSZ nemůže o žádosti o důchod rozhodnout bez potvrzení cizozemské důchodové instituce o době pojištění a zároveň již ví, že pojištěnci bude poskytovat český důchod. Obě plnění dočasně zajišťují pojištěncům potřebné prostředky k úhradě jejich životních potřeb.</p>

<p>&nbsp;</p>

<p>Po obdržení všech potřebných dokladů z jiných států ČSSZ provede konečný výpočet dávky. (Postup vychází z nařízení <a href="https://www.mpsv.cz/documents/20142/372805/987-2009_CS.pdf/a4cadd6f-e632-21e0-e710-f7c5fb5fe453">Evropského parlamentu a Rady (ES) č. 883/2004 a 987/2009</a>.)</p>
</blockquote>
