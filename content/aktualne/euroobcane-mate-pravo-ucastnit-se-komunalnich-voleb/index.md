---
title: "Euroobčané, máte právo účastnit se komunálních voleb"
tags:
  - Tisková zpráva
oldUrl: "/aktualne/tiskove-zpravy-2014/euroobcane-mate-pravo-ucastnit-se-komunalnich-voleb"
date: 2014-09-08
perex: "<p>I přes odmítavé stanovisko ministra vnitra je ochránkyně přesvědčena, že občané EU s potvrzením o přechodném pobytu v České republice mají právo účastnit se komunálních voleb. Rozhodla se proto poskytnout jim návod, jak postupovat, a argumenty, které mohou při prosazení svého práva využít.</p>"
---

<!-- imported from the old website -->

<p>Smlouva o fungování EU dává občanům Evropské unie, kteří v České republice dlouhodobě pobývají a bylo jim vydáno potvrzení k přechodnému pobytu, mají právo účastnit se voleb do obecních zastupitelstev. Vzhledem k tomu, že v praxi jim je toto právo upíráno, iniciovala veřejná ochránkyně práv jednání s ministrem vnitra a doporučila mu změnit pravidla účasti občanů EU s přechodným pobytem v ČR už v letošních komunálních volbách. </p><p>Ministr vnitra se ve svém stanovisku z 5. září 2014 s doporučením veřejné ochránkyně práv neztotožnil. Informoval ji, že ministerstvo v budoucnu plánuje předložení nového volebního zákona, který by jejich volební právo mohl upravit. Pro nadcházející volby do zastupitelstev obcí však požadavek na změnu metodiky, která by situaci uvedla do souladu s právem EU, odmítl.</p><p>Ochránkyně je přesvědčena, že i přes toto odmítavé stanovisko je možné, aby občané EU s potvrzením o přechodném pobytu v České republice svého aktivního volebního práva využili již v nadcházejících říjnových volbách do zastupitelstev obcí. Volební právo jim totiž přiznává přímo právo Evropské unie, k jehož dodržení se Česká republika zavázala. Podle ochránkyně není nutné čekat na nový volební zákon, který by chybnou transpozici evropského práva napravil, ale je přesvědčena, že v tomto případě je možné použít přímo evropské právo.</p><p>Občané EU, kteří se chtějí účastnit komunálních voleb, se podle ochránkyně mohou odvolat přímo na ustanovení Smlouvy o fungování EU a příslušnou směrnici, která ji provádí, a požádat v obci, kde jsou hlášeni k přechodnému pobytu, o zápis do dodatku seznamu voličů. Podrobný postup při uplatnění aktivního volebního práva, včetně možnosti následného přezkumu soudem, je popsán <a title="Otevření do nového okna" href="/uploads-import/VOP/Tiskove_zpravy_prilohy/volebni-pravo-cizinci-postup.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (209.4 kB, Adobe Acrobat dokument). Podrobný popis argumentace přímým účinkem práva EU, který při svém jednání s obecním úřadem i ve správní žalobě mohou cizinci uplatnit, je k dispozici <a title="Otevření do nového okna" href="/uploads-import/VOP/Tiskove_zpravy_prilohy/zalobni-argumentace-primy-ucinek-prava-EU.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (313.9 kB, Adobe Acrobat dokument).</p><p>K právnímu názoru veřejné ochránkyně práv se připojuje rovněž Konsorcium nevládních organizací pracujících s migranty, jehož členské organizace jsou zároveň ochotny poskytnout bezplatnou právní pomoc občanům EU, kteří chtějí o uplatnění svého volebního práva usilovat. Seznam kontaktů na organizace, na něž je možné se v jednotlivých městech obrátit, najdete <a title="Otevření do nového okna" href="/uploads-import/VOP/Tiskove_zpravy_prilohy/seznam-kontaktnich-mist.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (119 kB, Adobe Acrobat dokument).</p>
