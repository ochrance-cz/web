---
title: "Tým z Kanceláře veřejné ochránkyně práv ukončil sérii návštěv domovů pro osoby se zdravotním postižením po celé České republice"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/tym-z-kancelare-verejne-ochrankyne-prav-ukoncil-serii-navstev-domovu-pro-osoby-se-zdra/"
date: 2019-11-19
perex: "<p></p>"
---

<!-- imported from the old website -->

<p>V průběhu letošního roku tým právniček a právníků Kanceláře veřejné ochránkyně práv a také externích odborníků neohlášeně navštívil deset domovů pro osoby se zdravotním postižením. Jednalo se o domovy velkokapacitní, ale také o domovy s malým počtem klientů. Ve všech případech do cílové skupiny zařízení patřili nejen dospělí klienti, ale také děti. </p> <p>Návštěvy domovů trvaly vždy dva až tři dny a zahrnovaly prohlídku domovů, pozorování místního dění, rozhovory se zaměstnanci a klienty a studium dokumentace. Cílem návštěv bylo ověřit, jakým způsobem se daná sociální služba podílí na vzdělávání dětských i dospělých klientů, jaká jsou specifika poskytování služby u dětského klienta, jak služba zajištuje svým klientům zdravotní služby (a to z vlastních zdrojů nebo od externích subjektů), a do jaké míry daná služba podporuje klienty v realizaci jejich práva na nezávislý život.</p><p> V únoru 2020 bude ombudsmanka pořádat kulatý stůl, kde bude společně s ředitelkami a řediteli navštívených zařízení diskutovat poznatky z provedených návštěv. Následně budou poznatky zveřejněny v souhrnné zprávě, kde ombudsmanka poukáže na zjištěné nedostatky a kde zároveň navrhne možná řešení, jak danou situaci zlepšit.</p>
