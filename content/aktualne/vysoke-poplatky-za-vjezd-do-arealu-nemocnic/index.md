---
title: "Vysoké poplatky za vjezd do areálu nemocnic"
vystupy:
  - tz
oldUrl: "/aktualne/tiskove-zpravy-2017/vysoke-poplatky-za-vjezd-do-arealu-nemocnic"
date: 2017-12-07
perex: "<p>Zástupce ombudsmanky zaznamenal v poslední době dotazy a stížnosti na vysoké platby požadované za vjezd osobními auty do areálů nemocnic.</p>"
---

<!-- imported from the old website -->

<p>Doprava pacienta na vyšetření do nemocnice autem je mnohdy nezbytná a nezbytný je i doprovod pacienta. Pokud vyšetření v nemocnici trvají delší dobu, částka požadovaná za vjezd autem do reálu nemocnice se pak ale může pohybovat v řádu několika set korun. Pro některé lidi to může být velmi obtížně zaplatitelné.  </p> <p><i>„Chápu, že areály nemocnic nejsou vhodným místem pro zbytečné a zejména dlouhodobé parkování řidičů a že je nezbytné vjezd osobních vozidel do těchto prostor regulovat. Na druhou stranu ale nelze přehlédnout, že v určitých případech by pro některé lidi mohla vysoká částka za parkování komplikovat nezbytnou dopravu pacienta k vyšetření a mohla by představovat překážku v zajištění nezbytné lékařské péče,“ </i>hodnotí existující problém zástupce ombudsmanky Stanislav Křeček.</p><p> Ředitelství nemocnic i ministerstvo zdravotnictví by podle něj měly tuto situaci řešit. Měly by hledat způsob jak zajistit, aby v případech nezbytného doprovodu pacientů u osob, u nichž to jejich sociální situace vyžaduje, mohla být částka požadovaná za vjezd do areálu nemocnice podstatně snížena nebo i prominuta.</p>
