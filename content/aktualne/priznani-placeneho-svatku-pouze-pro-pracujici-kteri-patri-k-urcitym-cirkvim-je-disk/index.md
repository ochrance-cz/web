---
title: "Přiznání placeného svátku pouze pro pracující, kteří patří k určitým církvím, je diskriminací, rozhodl Soudní dvůr EU"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/priznani-placeneho-svatku-pouze-pro-pracujici-kteri-patri-k-urcitym-cirkvim-je-disk/"
date: 2019-04-02
perex: "<p>Podle Soudního dvora EU představuje rakouská právní úprava přímou diskriminaci na základě náboženského vyznání.</p>"
---

<!-- imported from the old website -->

<p>Soudní dvůr EU se v lednu tohoto roku zabýval případem Cresco Investigation GmbH vs. Markus Achatzi z Rakouska, který se týkal dodatečné náhrady mzdy za práci na Velký pátek. </p><p>V Rakousku je Velký pátek dnem pracovního klidu. To ale platí pouze pro věřící evangelických církví augsburského a helvetského vyznání, starokatolické církve a evangelicko-metodistické církve, jak je stanoveno v příslušném rakouském zákoně. Pokud věřící uvedených církví na Velký pátek pracují, vzniká jim nárok na odměnu za práci ve svátek. </p><p>Pan Markus Achatzi není členem žádné z výše uvedených církví. V roce 2015 byl zaměstnán u soukromé detektivní agentury Cresco Investigation GmbH a na Velký pátek dne 3. dubna 2015 byl v práci. Pan Achatzi se cítil diskriminován, protože mu byl upřen nárok na náhradu za práci ve svátek, kterou v tento den vykonal. Obrátil se proto na soud, kde po svém zaměstnavateli požadoval zaplacení náhrady mzdy ve výši 109,- EUR navýšenou o úroky.  </p><p>Případem se aktuálně zabývá rakouský Nejvyšší soud. Ten se s dotazem k případu obrátil na Soudní dvůr EU, se kterým národní soudy členských států EU konzultují výklad unijního práva. Nejvyšší soud se proto Soudního dvora EU dotázal, zda je rakouská právní úprava slučitelná se zákazem diskriminace na základě náboženského vyznání, stanoveném unijním právem.</p><p>Soudní dvůr EU konstatoval, že stávající rakouská právní úprava představuje přímou diskriminaci na základě náboženského vyznání, kterou unijní právo zakazuje. Podle rakouské právní úpravy je totiž Velký pátek svátkem jenom pro ty pracující, kteří jsou věřícími pod určitými církvemi a pouze oni mají v zaměstnání nárok na dodatečnou náhradu mzdy za práci vykonanou v tento svátek. Tato právní úprava tak zavádí rozdílné zacházení na základě náboženského vyznání pracovníků/pracovnic. </p><p>O tomto případu bude rozhodovat rakouský Nejvyšší soud. Výše uvedené rozhodnutí Soudního dvora je však závazné pro soudy všech členských států EU, které se jím v podobných případech musejí řídit.</p><p> </p><p>Celý rozsudek k dispozici zde (v češtině):</p><a title="Otevření do nového okna" href="http://curia.europa.eu/juris/document/document.jsf?text=&amp;docid=210073&amp;pageIndex=0&amp;doclang=CS&amp;mode=req&amp;dir=&amp;occ=first&amp;part=1&amp;cid=11129772" target="_blank">http://curia.europa.eu/juris/document/document.jsf?text=&amp;docid=210073&amp;pageIndex=0&amp;doclang=CS&amp;mode=req&amp;dir=&amp;occ=first&amp;part=1&amp;cid=11129772</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />
