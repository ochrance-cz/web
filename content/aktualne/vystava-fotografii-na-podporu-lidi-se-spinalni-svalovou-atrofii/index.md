---
title: "Výstava fotografií na podporu lidí se spinální svalovou atrofií"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/vystava-fotografii-na-podporu-lidi-se-spinalni-svalovou-atrofii/"
date: 2018-09-24
perex: "<p>Jak jsme vás již informovali, během měsíce srpna spustila pacientská organizace SMAáci, z.s., za podpory Kanceláře veřejného ochránce práv kampaň s cílem rozšířit povědomí o spinální svalové atrofii (SMA). Spinální svalová (muskulární) atrofie je genetické nervosvalové onemocnění, které velmi omezuje pohyb celého těla.</p>"
---

<!-- imported from the old website -->

<p>V rámci tohoto projektu jsme společně vybízeli, aby lidé překonali nějakou svou osobní výzvu. Poté se vyfotili, případně fotku doplnili pozdravem nebo komentářem. To vše na podporu lidí s SMA. Cílem celé této kampaně je ukázat, že lidé s SMA mohou žít aktivně, i přesto, že každý den pro ně přináší další výzvy.</p> <p>V pátek 21. 9. 2018 proběhla v Divadle Polárka vernisáž zaslaných fotografií v rámci divadelního festivalu Polárkový dort (<a href="https://divadlopolarka.cz/akce/polarkovy-dort/" target="_blank">https://divadlopolarka.cz/akce/polarkovy-dort/</a>). Výstava potrvá i po skončení festivalu do 10. 10. 2018.</p><p> Všem, kteří se do výzvy zapojili, patří velké poděkování. Výstava se skládá z akčních i dojemných fotek zachycujících překonávání různých osobních výzev, které byly pokořeny na podporu lidí se spinální svalovou atrofií. Taktéž zde naleznete fotografie přímo od lidí s SMA. Uvidíte na nich, jak tráví volný čas a jak se vypořádávají s překážkami, které jim život se SMA přináší.</p><p><img src="https://www.ochrance.cz/uploads/RTEmagicC_SMA-vyzva.jpg.jpg" width="630" height="840" alt="" /></p>
