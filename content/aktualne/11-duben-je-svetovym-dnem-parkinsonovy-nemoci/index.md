---
title: "11. duben je Světovým dnem Parkinsonovy nemoci"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/11-duben-je-svetovym-dnem-parkinsonovy-nemoci/"
date: 2020-04-10
perex: "<p>Parkinsonova nemoc je chronické, pomalu postupující onemocnění nervové soustavy. Způsobuje nadměrné odumírání mozkových buněk, které vytvářejí dopamin. V důsledku úbytku dopaminu se zhoršují schopnosti člověka ovládat nebo kontrolovat svůj pohyb. Nemoc poprvé popsal v roce 1817 britský lékař James Parkinson. Světový den Parkinsonovy nemoci připadá na jeho narozeniny. </p>"
---

<!-- imported from the old website -->

<p>Podle odhadů Ministerstva zdravotnictví žije s Parkinsonovou nemocí v České republice okolo 50 tisíc lidí. Zpravidla se u nich začala projevovat ve věku 50 – 60 let, v přibližně jedné desetině případů se však jednalo o věk nižší než 40 let. Základními příznaky nemoci jsou svalová ztuhlost, třes, zpomalení pohybu, porucha stability. Obvykle je doprovázejí i příznaky, které nesouvisejí s pohybem, například deprese, úzkosti, nadměrné pocení, únava nebo zácpa. Při podezření na Parkinsonovu nemoc můžete v prvním kroku využít autotest (<a href="https://parkinson-help.cz/parkinsonova-nemoc-pn/autotest-pn/" target="_blank">zde</a>).</p><p>V současnosti nelze Parkinsonovu nemoc vyléčit, ale pouze zmírnit její příznaky a zpomalit její postup (zejména podáváním dopaminu). Pro zvýšení kvality života lidí s touto nemocí je důležitá i rehabilitace a pohybové aktivity. Zvláště vhodný je tanec. V době epidemie covid-19 mohou (nejen) lidé s Parkinsonovou nemocí navštěvovat taneční lekce alespoň online <a href="https://danceforparkinsons.org/resources/dance-at-home" target="_blank">zde</a> (zdarma, v angličtině).</p><p>Další informace o Parkinsonově nemoci naleznete na webových stránkách organizací Parkinson-Help, z. s. (<a href="https://parkinson-help.cz/" target="_blank">https://parkinson-help.cz/</a> a Společnost Parkinson, z. s. (<a title="Otevření do nového okna" href="http://www.spolecnost-parkinson.cz/" target="_blank">http://www.spolecnost-parkinson.cz/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />).</p><p>Symbolem nemoci je červeno-bílý tulipán „Dr. James Parkinson“, který vyšlechtil Nizozemec J. W. S. van der Wereld, sám s Parkinsovou nemocí.</p><p>[Na obrázku jsou červeno-bílé tulipány.]</p><p><img src="https://www.ochrance.cz/uploads/RTEmagicC_tulipany.jpg.jpg" width="640" height="425" alt="" /></p>
