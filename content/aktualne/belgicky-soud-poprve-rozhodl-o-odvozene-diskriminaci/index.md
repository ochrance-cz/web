---
title: "Belgický soud poprvé rozhodl o odvozené diskriminaci"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/belgicky-soud-poprve-rozhodl-o-odvozene-diskriminaci/"
date: 2014-02-26
perex: "<p>Pracovní soud v Leuvenu uznal jako formu přímé diskriminace výpověď zaměstnance z důvodu zdravotního postižení jeho dítěte. </p>"
---

<!-- imported from the old website -->

<p class="align-blok">Pan V.H., byl propuštěn z fitness centra poté, co svému zaměstnavateli oznámil emailem skutečnost, že se mu narodilo dítě s vážným zdravotním postižením vyžadující speciální péči. Důvodem výpovědi bylo, že postižení dítěte by mohlo „otřást nadšením pana V.H. pro práci a způsobit, že si bude muset brát dny volna v nadměrní míře“. Pan V.H. se následně obrátil na <a title="Otevření do nového okna" href="http://www.diversite.be/" target="_blank">Centrum pro rovné příležitosti a boj proti rasismu</a> , které jej iniciovalo k podání žaloby na nezákonné propuštění a samo se účastnilo řízení jako vedlejší účastník na jeho podporu. Dne 10. prosince 2013 pracovní soud v Leuvenu shledal zaměstnavatele vinným z přímé diskriminace na základě zdravotního postižení dítěte zaměstnance a přiznal panu V.H. odškodné ve výši šestiměsíčního platu a náhradu škody.</p><p class="align-blok">Jedná se o případ tzv. odvozené diskriminace, neoprávněného nerovného zacházení z důvodu úzkého vztahu s osobou charakterizovanou zakázaným diskriminačním důvodem. Rozsudek belgického pracovního soudu tak úzce navazuje na <a title="Otevření do nového okna" href="http://curia.europa.eu/juris/liste.jsf?pro=&amp;nat=or&amp;oqp=&amp;dates=&amp;lg=&amp;language=cs&amp;jur=C%2CT%2CF&amp;cit=none%252CC%252CCJ%252CR%252C2008E%252C%252C%252C%252C%252C%252C%252C%252C%252C%252Ctrue%252Cfalse%252Cfalse&amp;td=ALL&amp;pcs=Oor&amp;avg=&amp;page=1&amp;mat=or&amp;parties=coleman&amp;jge=&amp;for=&amp;cid=141215" target="_blank">případ Coleman</a>  rozhodnutý Soudním dvorem Evropské Unie v roce 2008. Soudní dvůr zde konstatoval, že  <a title="Otevření do nového okna" href="/uploads-import/DISKRIMINACE/pravni_predpisy/SMERNICE_RADY_obecny_ramec_pro_rovne_zachazeni_v_zamestnani.pdf" target="_blank"> rámcová směrnice 2000/78/ES</a> (356.6 kB, Adobe Acrobat dokument) nechrání pouze osoby se zdravotním postižením, ale chrání také zaměstnance, který byl vystaven diskriminaci na základě zdravotního postižení svého dítěte. </p><p class="align-blok">Podle belgického práva, stejně jako podle práva českého, i mnohých dalších státu EU, není odvozená diskriminace výslovně zakotvena v právních předpisech. Ve svém rozsudku však belgický soud přímo odkazuje na argumentaci v rozsudku Coleman a uvádí, že odvozená diskriminace založená na úzkém vztahu s postiženou osobou je podle federálního vztahu <a name="_GoBack"></a>implicitně zakázána.</p><p class="align-blok">Shrnutí případu v angličtině si můžete přečíst <a title="Otevření do nového okna" href="http://www.non-discrimination.net/content/media/BE-92-First%20conviction%20for%20associated%20discrimination%20handed%20down%20by%20a%20Belgian%20court.pdf" target="_blank">zde</a> . </p>
