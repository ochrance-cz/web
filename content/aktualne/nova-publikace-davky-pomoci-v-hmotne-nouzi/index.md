---
title: "Nová publikace Dávky pomoci v hmotné nouzi"
tags:
  - Tisková zpráva
oldUrl: "/aktualne/tiskove-zpravy-2017/nova-publikace-davky-pomoci-v-hmotne-nouzi"
date: 2017-10-17
perex: "<p>Ombudsmanka vydala publikaci, která uceleně a podrobně zpracovává problematiku dávek pomoci v hmotné nouzi. Shrnuje a zobecňuje v ní zásadní stanoviska, která veřejný ochránce práv formuloval od roku 2007 za dobu účinnosti zákona o pomoci v hmotné nouzi. Vychází přitom z více než 3 500 vyřízených podnětů týkajících se dávek pomoci v hmotné nouzi.</p>"
---

<!-- imported from the old website -->

<p>Publikace je obsáhlá, zahrnuje nejen výklad zákona, ale i příklady konkrétních situací a jejich řešení. Vychází z odborných zkušeností spojených s vyřizováním podnětů týkajících se dávek pomoci v hmotné nouzi, ale i ze zkušeností ze vzdělávacích a osvětových aktivit pro pracovníky orgánů pomoci v hmotné nouzi a sociální pracovníky obecních úřadů. Přehledné shrnutí na konci každé kapitoly umožňuje čtenáři připomenout si klíčové myšlenky a snadněji se v tématu orientovat.</p> <p>Výkladovou část tradičně doplňují vybrané zprávy z šetření a stanoviska veřejného ochránce práv. Novinkou je však možnost seznámit se prakticky s každým z probíraných témat také prostřednictvím konkrétních případů, na něž text odkazuje. Plná znění zpráv a stanovisek k těmto případům jsou dostupná na internetu v rámci databáze Evidence stanovisek ochránce ESO.</p><p> Publikace vyšla jako sedmnáctá v pořadí v rámci edice Stanoviska, vydávané veřejným ochráncem práv od roku 2007.</p><p>Publikace <a title="Otevření do nového okna" href="/uploads-import/Publikace/sborniky_stanoviska/Sbornik_Davky-pomoci-HN.pdf" target="_blank"> Dávky pomoci v hmotné nouzi</a> (3.5 MB, Adobe Acrobat dokument)</p><p><a href="https://www.ochrance.cz/dalsi-aktivity/publikace/sborniky-stanoviska/">Všechny publikace z řady Stanoviska</a></p>
