---
title: Česká republika 20 let součástí Evropské unie. Co dělá ombudsman pro občany EU?
date: 2024-04-30T08:48:15.927Z
vystupy:
  - tz
perex: >
  <p>Ombudsman pomáhá občanům EU, ať už jsou znevýhodnění v&nbsp;práci, když
  žádají o rodičovský příspěvek nebo důchod, případně řeší jiné záležitosti
  s&nbsp;úřady nebo třeba to, že jejich děti nedostaly dostatečnou jazykovou
  podporu ve škole. Na ombudsmana se mohou obracet lidé, kteří se setkali
  s&nbsp;nerovným zacházením z&nbsp;důvodu své státní příslušnosti a&nbsp;jsou
  občany Evropské unie nebo rodinnými příslušníky občana EU. Více o pomoci
  ombudsmana občanům EU najdete na <a
  href="https://www.ochrance.cz/info/obcane-eu/">webu ochránce</a> či v&nbsp;<a
  href="https://www.ochrance.cz/uploads-import/Letaky/OBCANE_EU-web.pdf">informačním
  letáku</a></p>
---
<p>Ombudsman je od roku 2018 orgánem, který sleduje dodržování práv těch, kteří využili svého práva volného pohybu a pobytu. Monitoruje práva občanů EU u nás i českých občanů, kteří se ze zahraničí vrátili. Podobné orgány musí fungovat i v&nbsp;jiných státech Evropské unie. Seznam těchto orgánů je dostupný na&nbsp;<a href="http://ec.europa.eu/social/main.jsp?catId=1277&amp;langId=en">webových stránkách Evropské komise</a>. Češi žijící za hranicemi se mohou spolehnout na to, že v&nbsp;každém státě je zřízený orgán, na který se mohou obrátit, když budou potřebovat radu či pomoc.</p>

<p>&bdquo;<em>Již 20 let můžeme ovlivňovat celoevropskou politiku a stali jsme se tak významnějším hráčem na politické mapě světa. Jsme součástí vnitřního trhu, který je jedním z&nbsp;největších hospodářských celků na světě. Naši podnikatelé mohou prodávat své výrobky a služby v&nbsp;ostatních státech, lidé se mohou stěhovat za prací, studiem nebo jen tak. Mohou žít v&nbsp;jiných státech bez složitých formalit a podmínek a mohou se pak také bez problému vrátit zpátky do Česka. Přesto se však občané Evropské unie potýkají s&nbsp;řadou problematických situací. Rád bych občanům EU vzkázal, že se na nás můžou obrátit. Poradíme, jaká jsou jejich práva a&nbsp;jak se&nbsp;nejlépe v&nbsp;dané situaci bránit</em>,&ldquo; uvedl ombudsman Stanislav Křeček.</p>

<p>Aby si ombudsman udělal lepší obrázek o tom, co občany EU žijící v&nbsp;Česku trápí a s&nbsp;čím se potýkají, nechal si v&nbsp;roce 2021 udělat široký <a href="https://www.ochrance.cz/uploads-import/ESO/VOP-Studie-MindBridge.pdf">výzkum</a>. Vyplynula z&nbsp;něj řada užitečných informací a problematických oblastí, které by bylo potřeba zlepšit. Výzkum například ukázal, že nejčastěji se občané EU se znevýhodněním setkali při hledání práce, odměňování a přidělování práce. Častěji to pocítili pracovníci na nejméně kvalifikovaných pozicích. Antidiskriminační zákon přitom zakazuje diskriminaci zaměstnanců z&nbsp;jiných členských států Unie v&nbsp;oblasti přístupu a&nbsp;podmínek v&nbsp;zaměstnání. Dále výzkum odhalil, že cizinci často pracují v Česku na postech pod úrovní svého vzdělání a kvalifikace nebo že nedostatečná znalost češtiny bývá &bdquo;spouštěčem&ldquo; diskriminace. Téměř dvě třetiny občanů EU pracujících v Česku, kteří se cítili znevýhodnění, nepodstoupily žádné obranné kroky, nejčastěji proto, že nevěřily, že by se něco změnilo. Ombudsman proto vydal soubor <a href="https://www.ochrance.cz/uploads-import/ESO/doporuceni-obcane-eu-v-cesku.pdf">doporučení</a> pro ministerstva a úřady a také pro obce a kraje, které by měly přispět k&nbsp;tomu, aby se cizincům v&nbsp;Česku žilo o něco lépe.</p>

<p>Ombudsman zítra odstartuje také seriál na Facebooku, kterým chce přiblížit případy, kdy pomohl občanům EU. Chce tím ukázat, že jeho působnost dopadá nejen na pomoc českých občanů, ale i občanů Evropské unie.</p>

<p><img alt="1._dil.png" src="https://www.ochrance.cz/aktualne/zitra_je_ceska_republika_20_let_soucasti_evropske_unie-_co_dela_ombudsman_pro_obcany_eu/1._dil.png" /></p>

<p>&nbsp;</p>
