---
title: "Zástupkyně ochránce prověří výplatu sociálních dávek v Litvínově"
vystupy:
  - tz
oldUrl: "/aktualne/tiskove-zpravy-2008/zastupkyne-ochrance-proveri-vyplatu-socialnich-davek-v-litvinove"
date: 2008-06-11
perex: "<p></p>"
---

<!-- imported from the old website -->

<p class="Normln-web">Zástupkyně veřejného ochránce práv se rozhodla zahájit šetření z vlastní iniciativy ve věci vyplácení sociálních dávek formou poukázek, jak je v nedávné době zavedl Městský úřad v Litvínově.</p><p class="Normln-web">Podle zákona o pomoci v hmotné nouzi (zákon č. 111/2006 Sb.) může být příspěvek na živobytí poskytován ve věcné formě tehdy, pokud je zjevné, že by příjemce dávku nevyužil k účelu, k němuž je určena. Rozhodnutí o výplatě dávky formou poukázek musí tedy vždy předcházet individuální posouzení situace a jednání konkrétního příjemce pomoci. Plošné aplikování této formy výplaty dávky je nejen v rozporu se stávající právní úpravou, ale odporuje i zásadám kvalitní sociální práce.</p><p class="Normln-web">Zástupkyně ochránce prověří postup sociálního odboru Městského úřadu Litvínov při posuzování důvodů k vyplácení sociálních dávek formou poukázek.</p><p class="Normln"> </p>
