---
title: "Každý den se 23 lidí rozhodne požádat ombudsmanku o pomoc"
tags:
  - Tisková zpráva
oldUrl: "/aktualne/tiskove-zpravy-2017/kazdy-den-se-23-lidi-rozhodne-pozadat-ombudsmanku-o-pomoc"
date: 2017-05-18
perex: "<p>V loňském roce obdržela veřejná ochránkyně práv 8 398 podnětů od lidí z celé České republiky, což znamená, že každý den v roce se 23 lidí rozhodlo na ni obrátit a požádat o pomoc. Úspěšnost ochránkyně je totiž vysoká – pokud zjistí pochybení úřadů, v 96 % případů se jí podaří dosáhnout jejich napravení.</p>"
---

<!-- imported from the old website -->

<p>Ve stížnostech jsou zastoupeny všechny kraje, liší se však počtem podnětů a také jejich tématy. Tradičně nejvíc lidí, kteří se na veřejnou ochránkyni práv v loňském roce obrátili, je z Jihomoravského kraje (1387) a z Prahy (1010). Následuje Moravskoslezský (734) a Středočeský kraj (727). Nejmenší zastoupení měl naopak Karlovarský (203) a Liberecký kraj (247). </p> <p>Z celorepublikového pohledu se absolutně nejvíc podnětů týkalo sociálního zabezpečení, za nímž následovala oblast staveb a regionálního rozvoje s o polovinu méně podněty. Toto pořadí kopírují i jednotlivé kraje, ale zatímco z Plzeňského kraje se sociálního zabezpečení týkal každý desátý podnět a z Prahy nebo Středočeského kraje každý devátý, naopak z Ústeckého kraje se stejných problémů týkal každý čtvrtý podnět. Jihomoravský a Jihočeský kraj na tom nebyly o moc lépe (každý 5. podnět). </p> <p>„Vedou“ mezi nimi především problémy s důchody. Výjimkou je však Praha a Jihomoravský kraj, kde nad důchodovými záležitostmi převažují stížnosti týkající se dávek pomoci v hmotné nouzi. Zatímco tedy v Ústeckém a Moravskoslezském kraji řešil problémy s důchody každý desátý stěžovatel, v Praze to byl jeden stěžovatel ze třiceti. </p> <p>O situaci v jednotlivých regionech vypovídá i rozdíl v počtu stížností na sociální zabezpečení a na oblast stavebnictví. Největší rozdíly jsou v Ústeckém kraji a Moravskoslezském kraji, kde problémy týkající se sociálního zabezpečení několikanásobně převažují nad stížnostmi z oblasti stavebnictví. Naopak ve Středočeském kraji mezi nimi prakticky není rozdíl a lidé si na obě oblasti stěžují ve stejné míře.</p> <p>Při řešení problémů v oblasti územního a stavebního řízení nebo užívání staveb jsou nejaktivnější lidé ze Zlínského a Středočeského kraje &ndash; každý patnáctý podnět se týkal tohoto tématu. Na opačném konci pomyslného žebříčku je Karlovarský kraj, odkud se na ochránkyni obrátili jen 4 lidé řešící problémy stavebního povolení nebo užívání stavby.</p><p> V ještě větším kontrastu v rámci republiky je Karlovarský kraj v podnětech týkajících se činnosti orgánů sociálně-právní ochrany dětí. Za celý rok obdržela ochránkyně z tohoto regionu pouze jeden podnět týkající se úpravy styku otce s dětmi. Naproti tomu např. z Královéhradeckého kraje se činnosti OSPOD týkal každý šestnáctý, z Olomouckého kraje pak každý osmnáctý podnět.</p><h3>Na co si lidé z krajů nejčastěji stěžují</h3><table summary="" class="obecna_varianata2" cellspacing="" cellpadding=""> <tbody class="align-baseline"><tr> <td width="302" valign="top"> <p><b>Praha</b></p> </td> <td width="302" valign="top"> <p><b>Středočeský kraj</b></p> </td> </tr> <tr> <td width="302" valign="top"> <p>1.       Územní, stavební řízení, užívání stavby</p> <p>2.       Činnost OSPOD</p> <p>3.       Pobyt cizinců</p> <p>4.       Správa pozemních komunikací</p> <p>5.       Dávky pomoci v hmotné nouzi</p> </td> <td width="302" valign="top"> <p>1.       Územní, stavební řízení, užívání stavby</p> <p>2.       Činnost OSPOD</p> <p>3.       Důchody</p> <p>4.       Řízení o odstranění staveb</p> <p>5.       Správa pozemních komunikací</p> </td> </tr> <tr> <td width="302" valign="top"> <p><b>Ústecký kraj</b></p> </td> <td width="302" valign="top"> <p><b>Liberecký kraj</b></p> </td> </tr> <tr> <td width="302" valign="top"> <p>1.       Důchody</p> <p>2.       Dávky pomoci v hmotné nouzi</p> <p>3.       Příspěvek na péči, dávky pro osoby se zdravotním postižením</p> <p>4.       Činnost OSPOD</p> <p>5.       Průtahy v soudních řízeních</p> </td> <td width="302" valign="top"> <p>1.       Pozemkové právo</p> <p>2.       Důchody</p> <p>3.       Řízení o odstranění staveb</p> <p>4.       Správa pozemních komunikací</p> <p>5.       Činnost OSPOD</p> </td> </tr> <tr> <td width="302" valign="top"> <p><b>Karlovarský kraj</b></p> </td> <td width="302" valign="top"> <p><b>Královéhradecký kraj</b></p> </td> </tr> <tr> <td width="302" valign="top"> <p>1.       Důchody</p> <p>2.       Dávky státní sociální podpory</p> <p>3.       Činnost policie</p> <p>4.       Dávky pomoci v hmotné nouzi</p> <p>5.       Územní, stavební řízení, užívání stavby</p> </td> <td width="302" valign="top"> <p>1.       Ochrana spotřebitele, správa na úseku podnikání</p> <p>2.       Činnost OSPOD</p> <p>3.       Důchody</p> <p>4.       Pozemkové právo</p> <p>5.       Dávky pomoci v hmotné nouzi</p> </td> </tr> <tr> <td width="302" valign="top"> <p><b>Pardubický kraj</b></p> </td> <td width="302" valign="top"> <p><b>Plzeňský kraj</b></p> </td> </tr> <tr> <td width="302" valign="top"> <p>1.       Důchody</p> <p>2.       Dávky pomoci v hmotné nouzi</p> <p>3.       Územní, stavební řízení, užívání stavby</p> <p>4.       Činnost OSPOD</p> <p>5.       Přestupky proti veřejnému pořádku, občanskému soužití a majetku</p> </td> <td width="302" valign="top"> <p>1.       Důchody</p> <p>2.       Činnost OSPOD</p> <p>3.       Územní, stavební řízení, užívání stavby</p> <p>4.       Dávky pomoci v hmotné nouzi</p> <p>5.       Příspěvek na péči, dávky pro osoby se zdravotním postižením </p> </td> </tr> <tr> <td width="302" valign="top"> <p><b>Jihočeský kraj</b></p> </td> <td width="302" valign="top"> <p><b>Kraj Vysočin</b>a</p> </td> </tr> <tr> <td width="302" valign="top"> <p>1.       Důchody</p> <p>2.       Dávky pomoci v hmotné nouzi</p> <p>3.       Územní, stavební řízení, užívání stavby</p> <p>4.       Řízení o odstranění staveb</p> <p>5.       Příspěvek na péči, dávky pro osoby se zdravotním postižením</p> </td> <td width="302" valign="top"> <p>1.       Důchody</p> <p>2.       Územní, stavební řízení, užívání stavby</p> <p>3.       Činnost OSPOD</p> <p>4.       Pozemkové právo</p> <p>5.       Řízení o odstranění staveb</p> </td> </tr> <tr> <td width="302" valign="top"> <p><b>Jihomoravský kraj</b></p> </td> <td width="302" valign="top"> <p><b>Olomoucký kraj</b></p> </td> </tr> <tr> <td width="302" valign="top"> <p>1.       Dávky pomoci v hmotné nouzi</p> <p>2.       Činnost OSPOD</p> <p>3.       Důchody</p> <p>4.       Územní, stavební řízení, užívání stavby</p> <p>5.       Řízení o odstranění staveb</p> </td> <td width="302" valign="top"> <p>1.       Důchody</p> <p>2.       Činnost OSPOD</p> <p>3.       Dávky pomoci v hmotné nouzi</p> <p>4.       Příspěvek na péči, dávky pro osoby se zdravotním postižením</p> <p>5.       Územní, stavební řízení, užívání stavby</p> </td> </tr> <tr> <td width="302" valign="top"> <p><b>Moravskoslezský kraj</b></p> </td> <td width="302" valign="top"> <p><b>Zlínský kraj</b></p> </td> </tr> <tr> <td width="302" valign="top"> <p>1.       Důchody</p> <p>2.       Dávky pomoci v hmotné nouzi</p> <p>3.       Činnost OSPOD</p> <p>4.       Územní, stavební řízení, užívání stavby</p> <p>5.       Příspěvek na péči, dávky pro osoby se zdravotním postižením</p> </td> <td width="302" valign="top"> <p>1.       Územní, stavební řízení, užívání stavby</p> <p>2.       Důchody</p> <p>3.       Činnost OSPOD</p> <p>4.       Řízení o odstranění stavby</p> <p>5.       Dávky pomoci v hmotné nouzi</p> </td> </tr> </tbody></table> <p> </p>
