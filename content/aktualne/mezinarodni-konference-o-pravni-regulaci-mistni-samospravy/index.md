---
title: "Mezinárodní konference o právní regulaci místní samosprávy"
oldUrl: "src/www.ochrance.cz/aktualne/tiskove-zpravy-2008/mezinarodni-konference-o-pravni-regulaci-mistni-samospravy"
date: 2008-07-09
perex: "<p></p>"
---

<!-- imported from the old website -->

<p class="Normln-web">Ve dnech 19. - 20. června 2008 pořádá v Kroměříži veřejný ochránce práv společně s Právnickou fakultou Masarykovy univerzity 4. letní mezinárodní konferenci s názvem <span style="FONT-WEIGHT: bold">Právní regulace místní (a regionální) samosprávy</span>. Představitelé české i zahraniční právní vědy, zástupci samosprávy a představitelé ústavní a správní justice budou diskutovat o tom, zda právní regulace místní samosprávy v ČR odpovídá požadavkům Evropské unie, zda při stávající organizaci místní správy nedochází k převážení funkcí státní správy a tím k narušení zájmů sledovaných samosprávou, zda současná organizace místní správy zabezpečuje odpovídající aplikaci „státního“ práva a realizaci státní politiky. Hovořit se bude mezi jiným také o úloze místního práva v moderním demokratickém právním státě, úloze komunálního majetku v moderním demokratickém právním státě, o regulaci státního dozoru a kontroly nad místní samosprávou.</p><p class="Normln-web">Konference se účastní zástupci Ministerstva vnitra ČR, krajských a městských úřadů, českých a slovenských univerzit, Ústavního soudu ČR a SR, Nejvyššího soudu ČR a SR, Nejvyššího správního soudu ČR, Nejvyššího státního zastupitelství a dalších institucí.</p>
