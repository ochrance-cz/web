---
title: "ECRI vydala doporučení k posílení orgánů pro rovné zacházení"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/ecri-vydala-doporuceni-k-posileni-organu-pro-rovne-zachazeni/"
date: 2018-07-31
perex: "<p>Podle Evropské komise proti rasismu a nesnášenlivosti (ECRI) je třeba posílit nezávislost a efektivitu orgánů pro rovné zacházení.</p>"
---

<!-- imported from the old website -->

<p>Evropská komise proti rasismu a nesnášenlivosti* (European Commission against Racism and Intolerance – ECRI, dále v textu „ECRI“) vydala v únoru tohoto roku revidované obecné politické doporučení týkající se orgánů pro rovné zacházení a pro boj proti rasismu a nesnášenlivosti ECRI General Policy Recommendation No.2: Equality bodies to combat racism and intolerance at national level (Obecné politické doporučení č. 2: Orgány pro rovné zacházení pro boj proti rasismu a nesnášenlivosti na vnitrostátní úrovni).</p><p><b>Český překlad doporučení <a title="Otevření do nového okna" href="/uploads-import/DISKRIMINACE/Knihovna/Standardy_ECRI.pdf" target="_blank"> zde</a> (302.9 kB, Adobe Acrobat dokument).</b></p> <p>Aktualizovaná verze zahrnuje zkušenosti a příklady dobré praxe, které členské státy nashromáždily v posledních 20 letech. Doporučení se soustředí na zřízení orgánů pro rovné zacházení a na jednotlivé prvky vedoucí k jejich efektivnímu a nezávislému fungování. Cílem doporučení je pomoci členským státům posilovat orgány pro rovné zacházení a podporovat jejich úsilí vedoucí k rovnosti a společenské soudržnosti.</p> <p>ECRI připomíná, že orgány pro rovné zacházení a pro boj proti rasismu a nesnášenlivosti hrají zásadní úlohu při prosazování rovnosti a potírání diskriminace a nesnášenlivosti. ECRI pozitivně hodnotí fakt, že ve většině členských zemí Rady Evropy byly orgány pro rovné zacházení zřízeny. Jejich institucionální podoba a činnost se v jednotlivých zemích liší, mění se a prochází vývojem, v rámci své činnosti ale také čelí nejrůznějším tlakům a překážkám. Vzhledem k míře nerovností, rasismu a nesnášenlivosti v současné Evropě je proto podle ECRI nutné zajistit nezávislost a efektivitu těchto orgánů a investovat do posílení jejich role. </p> <p>ECRI doporučuje členským státům, aby ústavním předpisem či usnesením národních parlamentů zřídily nezávislé orgány pro rovné zacházení k boji proti rasismu a nesnášenlivosti, které budou jako samostatné právní subjekty mimo zákonodárnou a výkonnou moc a budou disponovat dostatečným mandátem zajišťujícím skutečné výsledky. </p> <p>Orgány pro rovné zacházení by podle ECRI měly plnit dvě klíčové úlohy. Jednak by měly prosazovat rovnost a předcházet diskriminaci, například vedením vlastního šetření, podporou dobré praxe, vydáváním doporučení, prováděním výzkumu, zvyšováním společenského povědomí a přispěním k politickým opatřením, legislativním a exekutivním aktům. Dále by měly podporovat oběti diskriminace a nesnášenlivosti a jejich jménem podávat podněty k zahájení soudního řízení. To zahrnuje například poskytování osobní podpory a právního poradenství, oprávnění zastupovat oběti diskriminace a nesnášenlivosti před institucemi, rozhodčími orgány a soudy, samostatně podávat stížnosti v případech individuální či strukturální diskriminace, možnost přístupu ke smírčímu řízení nebo monitoring výkonu rozhodnutí institucí, rozhodčích orgánů a soudů v otázce rovnosti, diskriminace a nesnášenlivosti.</p><p></p> <p> </p> <p><i>* Evropská komise proti rasismu a nesnášenlivosti je nezávislý orgán ustavený Radou Evropy, který monitoruje oblast práv člověka se zaměřením na otázky související s rasismem a nesnášenlivostí. Pro každý členský stát vypracovává rozbor situace o projevech rasismu a nesnášenlivosti a předkládá návrhy a doporučení, jak zjištěné problémy řešit.</i></p> <p> </p> <p>Doporučení v původní anglické podobě je k dispozici zde:</p> <a title="Otevření do nového okna" href="http://hudoc.ecri.coe.int/eng#{%22ECRIIdentifier%22:[%22REC-02rev-2018-006-ENG%22]}" target="_blank">http://hudoc.ecri.coe.int/eng#{%22ECRIIdentifier%22:[%22REC-02rev-2018-006-ENG%22]}</a> 
