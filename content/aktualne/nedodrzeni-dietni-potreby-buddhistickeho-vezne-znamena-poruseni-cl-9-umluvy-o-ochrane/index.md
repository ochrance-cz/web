---
title: "Nedodržení dietní potřeby buddhistického vězně znamená porušení čl. 9 Úmluvy o ochraně lidských práv a základních svobod"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/nedodrzeni-dietni-potreby-buddhistickeho-vezne-znamena-poruseni-cl-9-umluvy-o-ochrane/"
date: 2014-03-18
perex: "<p>Evropský soud pro lidská práva rozhodl o potřebě přizpůsobit se stravovacím potřebám vězňů s náboženským přesvědčením. V opačném případě se jedná o diskriminaci z důvodu náboženského vyznání.</p>"
---

<!-- imported from the old website -->

<p class="align-blok">V roce 1999 byl pan Vartic odsouzen k trestu odnětí svobody na 25 let, který si odpykává v rumunských věznicích. Jedná se o buddhistu, který vzhledem ke svému náboženskému přesvědčení dodržuje přísné stravovací návyky. V roce 2006 mu byla navíc diagnostikována chronická hepatitida C. V roce 2007 se však změnily vnitřní normy vězeňské služby, které zakazovaly přijímání balíčků s dietními produkty, a proto pan Vartic požádal o stravu bez masa, jak požaduje jeho náboženského přesvědčení. </p><p class="align-blok">Jeho opakované žádosti, včetně žalob, byly odmítnuty s odůvodněním, že příslušné právní předpisy neumožňují dietní stravu. Proto byl žadateli nabídnut křesťanský ortodoxní půst, který vylučuje potraviny živočišného původu, avšak obsahuje nižší nutriční hodnoty, než které potřebuje vzhledem ke své nemoci. Z tohoto důvodu žadatel přijal za svou stravu chléb s margarínem, někdy s marmeládou. V odpovědi na stížnosti žadatele úřady tvrdily, že je nutné doložit písemný doklad o náboženském vyznání, aby nedocházelo k zneužívání tohoto práva, avšak žadatel žádné takové důkazy nepředložil.</p><p class="align-blok">Evropský soud pro lidská práva ve svém rozhodnutí Vartic v. Romania (č. 2) ze dne 17. 12. 2013 zdůraznil, že respektování dietních omezení lze považovat za nábožensky motivovaný čin a svědčí o tom, že státy mají pozitivní povinnost v rozumné a přiměřené míře chránit práva žalobce na základě článku 9. Soud rovněž poznamenal, že jídlo nemusí být připraveno, vařeno či podáváno speciálním způsobem, ani se nevyžadují žádné speciální potraviny. Dále v žádném případě nesmí mít za následek narušení vedení věznice či jakýkoliv pokles normy jídel pro ostatní vězně. Tím spíše, je-li již pro vězně zajištěno dodržování křesťanského ortodoxního půstu.</p><p class="align-blok">V důsledku toho Soud konstatoval, že úřady nedokázaly nalézt spravedlivou rovnováhu mezi zájmy vězeňských orgánů a zájmy žadatele, a to právem projevovat své náboženství prostřednictvím dodržování pravidel buddhistického náboženství. Soud tedy rozhodl, že došlo k porušení čl. 9 Úmluvy o ochraně lidských práv a základních svobod a nařídil Rumunsku zaplatit € 3,000 za morální újmu a € 200 za náklady spojené s řízení před soudem.</p><p>Článek o případu je v anglickém jazyce dostupný <a title="Otevření do nového okna" href="http://www.non-discrimination.net/content/media/RO-112-Flash%20Report-%20ECtHR%20Vartic%20v%20Ro.pdf" target="_blank">zde</a> .</p><p>Rozhodnutí soudu v anglickém jazyce je dostupné <a title="Otevření do nového okna" href="http://hudoc.echr.coe.int/sites/eng/pages/search.aspx?i=001-139275" target="_blank">zde</a> .</p>
