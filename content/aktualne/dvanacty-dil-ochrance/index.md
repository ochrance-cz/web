---
title: "Dvanáctý díl Ochránce"
vystupy:
  - tv
oldUrl: "/dalsi-aktivity/tv-serial/ochrance-iii-2013/dvanacty-dil-ochrance/"
date: 2013-11-22
perex: "<p>V neděli 24. listopadu v 11:15 h začíná na ČT2 dvanáctý díl pořadu Ochránce. Všechny tři zařazené příběhy spojuje hlavně dlouhá doba, po kterou se jejich protagonisté snažili domáhat rozhodnutí úřadů. Ty totiž ne vždy rozhodují v době přiměřené složitosti problémů, kterým byli v těchto případech nadměrný hluk z předzahrádky sportbaru, honitba, o kterou se myslivci nesmí starat, a sporné rozúčtování nákladů na teplo v bytovém domě. Opakování tohoto dílu je na programu ČT2 ve středu 27. 11. ve 12:50 a další reprízy jsou pak zařazeny do vysílání ČT2 v neděli a úterý vždy po půlnoci.</p>"
---

<!-- imported from the old website -->

<p>Paní Rektorová bydlí vedle sportovního areálu, u kterého v 90. letech postavili sportbar s předzahrádkou. Ta je ale téměř o polovinu větší, než bylo úřady schváleno. Větší restaurace znamená více hostů a tedy větší hluk. Paní Rektorová se cítí poškozena na svých právech a vadí jí také, že úřady nejsou aktivní a nedokážou přimět stavebníka, aby respektoval jejich rozhodnutí. </p><p>Představte si honitbu, o kterou se nikdo nestará. Zvířata se v ní nekontrolovaně množí, nikdo nepečuje o jejich zdraví, neloví škodnou, neprovádí ani sanitární odstřel, nikdo zvířata nedokrmuje, takže zvěř hledá potravu, kde se dá, hlavně na blízkých zemědělských pozemcích. Myslivci přitom mají zájem se o honitbu starat, poukazují na problémy, které v honitbě jsou, ale proti úřední mašinerii je to marné. Honební společenstvo Poštorná doplatilo na problémy s uznáním své honitby. Opětovná registrace mysliveckého spolku vedla tomu, že Městský úřad v Břeclavi, navzdory výzvám ombudsmana, jejich působení v místních lesích zakázal. Důvodem je právní názor ministerstva. Protože jde o nadřízený orgán, musí úřady ministerský výklad zákona respektovat. Ani ombudsmanovi se nepodařilo ministerstvo přesvědčit, že je jeho výklad nesprávný, a tak se o lesy kolem Poštorné nikdo nemůže starat.</p><p>Manželé Kroupovi bydlí v bytovém domě a stěžují si, že sousedé málo topí. Proto oni musí topit víc, čímž ale jejich teplo uniká i k sousedům, kteří díky tomu nemusí tolik topit. Takže začarovaný kruh, jenže Kroupovi kvůli tomu za teplo platili téměř dvojnásobek toho, co ostatní. Podle vyhlášky ministerstva pro místní rozvoj ale není takový rozdíl v nákladech na teplo mezi jednotlivými bytovými jednotkami možný. Kroupovi se proto začali soudit, a když se obrátili na ochránce, jejich soudní spor o vyúčtování tepla trval už déle než 6 let. </p><p>Po odvysílání najdete tento díl v archivu ČT na <a title="Otevření do nového okna" href="http://www.ceskatelevize.cz/porady/10363268581-ochrance/313281381960002/" class="-" target="_blank">http://www.ceskatelevize.cz/porady/10363268581-ochrance/313281381960002/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
