---
title: Jak chránit starší lidi před diskriminací? S cílem hledat řešení a
  podporu se ombudsman sešel se zástupci neziskovek
date: 2025-06-10T12:38:00
vystupy:
  - aktualita
perex: >-
  <p>Ombudsman řeší každý rok desítky podnětů na diskriminaci z&nbsp;důvodu
  vyššího věku. Také veřejná data potvrzují, jak je tento typ diskriminace
  rozšířen. Zážitek věkové diskriminace je podle 

  <a href="https://www.ageismus.cz/">průzkumu Ageismus 2024</a> nejčastější vnímanou formou diskriminace vůbec. Dominuje nad diskriminací kvůli pohlaví nebo národnosti a časem může potkat každého. I proto se ombudsman tento rok na věkovou diskriminaci zaměřuje. Za účelem spolupráce a sdílení zkušeností přivítal ve své kanceláři zástupce neziskových organizací.&nbsp;</p>
---
<figure class="table">
<table>
<tbody>
<tr>
<td>
<figure class="image">
<img src="https://www.ochrance.cz/aktualne/jak_chranit_starsi_lidi_pred_diskriminaci_s_cilem_hledat_reseni_a_podporu_se_ombudsman_sesel_se_zastupci_neziskovek/dsc_1412.jpg" alt="Na obrázku je Lucie Vidovicová, za ní prezentace, na které promítá grafy z výzkumu."></figure></td>
<td>
<figure class="image">
<img src="https://www.ochrance.cz/aktualne/jak_chranit_starsi_lidi_pred_diskriminaci_s_cilem_hledat_reseni_a_podporu_se_ombudsman_sesel_se_zastupci_neziskovek/dsc_1302.jpg" alt="Na snímku je účastnice kulatého stolu, která se zamyšleně dívá do dokumentů."></figure></td></tr></tbody></table></figure>
<h4>
<strong>Ochránit, nebo podpořit? Co ve skutečnosti potřebují starší lidé?</strong></h4>
<p>Společně s&nbsp;nimi hledal tým ombudsmana odpovědi na otázky, co může život starších lidí zlepšit a jak lze diskriminaci předejít. Shodli se na tom, že je potřeba vycházet z&nbsp;potřeb každého jednotlivého člověka. Z profesních zkušeností účastníků vyplynulo, že podstatnou komplikací je pro některé jejich klienty rychlý vývoj digitálních technologií. Upozorňují na potřebu podpořit starší lidi v&nbsp;samostatnosti a rozvoji kompetencí při používání digitálních služeb. Pokud ale starší lidé nechtějí využívat digitální technologie, měli by mít například možnost obrátit se na úřad i jinou (offline) cestou. Rizikům digitálního vyloučení z&nbsp;pohledu různých skupin společnosti se ve svém příspěvku věnovala také Lucie Vidovićová, socioložka z&nbsp;Fakulty sociálních studií MU.</p>
<figure class="image">
<img src="https://www.ochrance.cz/aktualne/jak_chranit_starsi_lidi_pred_diskriminaci_s_cilem_hledat_reseni_a_podporu_se_ombudsman_sesel_se_zastupci_neziskovek/dsc_1319-2.jpg" alt="Na snímku jsou účastníci kulatého stolu. Za nimi se na velké plátno promítá video s Kateřinou Šimáčkovou a jejím příspěvkem."></figure>
<p>Starší lidé jsou rozmanitá skupina. Zatímco někteří z&nbsp;nich jsou plně soběstační, jiní potřebují péči v&nbsp;každodenním životě. Situaci by zlepšila větší dostupnost terénních služeb a podpora neformálních pečujících. Práci lidí, kteří vedle jiných povinností pečují o staršího rodinného příslušníka, vyzdvihla ve svém vzkazu také soudkyně Evropského soudu pro lidská práva Kateřina Šimáčková. Podpora starších lidí souvisí i se začleněním do komunity, například formou participace nebo chytrého urbanistického řešení. Obce a kraje mohou přispět k&nbsp;tomu, aby byl veřejný prostor přístupnější pro starší lidi a umožňoval mezigenerační setkávání. Stejně tak je důležité, aby organizace a úřady mezi sebou sdílely informace a budovaly společně dostupnou síť pomoci.&nbsp;</p>
<figure class="image">
<img src="https://www.ochrance.cz/aktualne/jak_chranit_starsi_lidi_pred_diskriminaci_s_cilem_hledat_reseni_a_podporu_se_ombudsman_sesel_se_zastupci_neziskovek/dsc_1267-2.jpg" alt="Mezi diskutujícími je i pan ombudsman Stanislav Křeček. Sedí obklopen právníky u kulatého stolu"></figure>
<h4>
<strong>Propojovat, sledovat a pomáhat obětem diskriminace. To je mimo jiné úloha ombudsmana</strong></h4>
<p>Spolupráce s&nbsp;neziskovkami umožňuje týmu ombudsmana dlouhodobě zacílit pomoc lépe. Díky klientům organizací se dostává blíže k&nbsp;lidem, kteří pomoc potřebují. Získává také podněty, kde hledat v&nbsp;systému nejpalčivější problémy, na které by se mohl zaměřit.&nbsp;</p>
<p>Na ombudsmana se může obrátit s&nbsp;dotazem každý, kdo má podezření na věkovou diskriminaci. Příležitostí zasadit se o zlepšení života starších lidí má však ombudsman více. Monitoruje například podmínky lidí žijících v&nbsp;zařízeních, včetně domovů pro seniory. 
<a href="https://csu.gov.cz/lide-se-zdravotnim-postizenim?pocet=10&amp;start=0&amp;podskupiny=265&amp;razeni=-datumVydani">Z&nbsp;dat Českého statistického úřadu</a> vyplývá, že nejvyšší podíl lidí s&nbsp;postižením je ve vyšších věkových skupinách. Proto ombudsman chrání práva starších lidí i tím, že kontroluje, jestli stát dodržuje mezinárodní Úmluvu o právech osob se zdravotním postižením.&nbsp;</p>
<figure class="image">
<img src="https://www.ochrance.cz/aktualne/jak_chranit_starsi_lidi_pred_diskriminaci_s_cilem_hledat_reseni_a_podporu_se_ombudsman_sesel_se_zastupci_neziskovek/dsc_1418.jpg" alt="Na snímku je Lucie Vidovicová s účastnicí kulatého stolu, která si zkouší oblek, který simuluje projevy stárnutí."></figure>
<p>Ze zkušeností ombudsmana vyplývá, že diskriminace starších lidí často vychází ze stereotypů a předsudků (např. odmítání starších uchazečů o zaměstnání). Obrana před diskriminací je tak jedním ze způsobů, jak vyvracet stereotypní pohledy na seniory. Ombudsman si proto váží práce neziskových organizací, které usilují o důstojné podmínky pro život starších lidí a jejich účinné zapojení do společnosti.</p>
