---
title: "OSN Zásady účinného vyšetřování a dokumentování mučení a špatného zacházení konečně v češtině"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2019/osn-zasady-ucinneho-vysetrovani-a-dokumentovani-muceni-a-spatneho-zachazeni-konecn-1/"
date: 2019-01-02
perex: "<p>Kancelář veřejného ochránce práv pořídila překlad dokumentu OSN, který od roku 1999 představuje mezinárodní standard vyšetřování a dokumentování špatného zacházení.</p>"
---

<!-- imported from the old website -->

<p style="line-height: 17.92px; font-size: 12.8px;">Zásady účinného vyšetřování a dokumentování mučení a jiného krutého, nelidského nebo ponižujícího zacházení nebo trestání schválilo Valné shromáždění OSN (rezolucí č. 55/89 ze dne 4. prosince 2000) a doporučilo vládám států pracovat s nimi jako s užitečným nástrojem v boji s mučením.</p><p style="line-height: 17.92px; font-size: 12.8px;">Zásady vznikly v roce 1999, spolu s Příručkou k účinnému vyšetřování a dokumentování mučení a jiného krutého, nelidského nebo ponižujícího zacházení nebo trestání, zkráceně nazývanou jako Istanbulský protokol. Oba dokumenty byly vytvořeny skupinou více než 70 soudních lékařů, lékařů, psychologů, odborníků v oblasti monitoringu lidských práv a právníků, reprezentujících 40 organizací nebo subjektů z 15 států světa. Přizván byl rovněž sir Nigel Rodley, zvláštní zpravodaje OSN pro otázky mučení. Primárním cílem bylo poskytnout nástroj k zajištění účinného dokumentování, který do té doby nebyl k dispozici.</p><p style="line-height: 17.92px; font-size: 12.8px;">Důležitým bodem zásad je standard práce znalce v oboru lékařství. Ve stručnosti:</p><ul><li>Doporu<span style="background-color: initial; font-size: 12.8px;">čené body obsahu lékařské zprávy jsou: (i) okolnosti konání vyšetření/prohlídky; (ii) co nejpřesnější popis událostí, zacházení a následných fyzických i psychických projevů, jak je udává vyšetřovaný; (iii) záznam o lékařském a psychologickém nálezu včetně barevných fotografií zranění; (iv) stanovisko lékaře, co se týká pravděpodobné souvislosti nálezu a možného mučení a špatného zacházení, a případné doporučení další péče; (v) označení a podpis autora zprávy.</span></li><li>Zpráva experta má být předána jednak osobě, jíž se týká, a pokud je to vhodné, pak i orgánu odpovědnému za vyšetřová<span style="background-color: initial; font-size: 12.8px;">ní mučení a špatného zacházení.</span></li></ul><p style="line-height: 17.92px; font-size: 12.8px;"><span style="font-size: 12.8px;">Zásady jsou promítnuty v </span><a href="https://rm.coe.int/16806ccc36" target="_blank" style="font-size: 12.8px;">relevantním standardu CPT </a><span style="font-size: 12.8px;">a doporučeních, jež České republice adresuje jednak výbor CPT a jednak </span><a href="https://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2018/osn-vybor-proti-muceni-adresoval-ceske-republice-nova-doporuceni/" target="_blank" style="font-size: 12.8px;">Výbor OSN proti mučení</a><span style="font-size: 12.8px;">.</span></p><p style="line-height: 17.92px; font-size: 12.8px;">Zásady jsou v anglickém jazyce zveřejněny <a href="https://www.ohchr.org/EN/ProfessionalInterest/Pages/EffectiveInvestigationAndDocumentationOfTorture.aspx" target="_blank">zde</a>  a v českém překladu <a href="/uploads-import/ochrana_osob/Ostatni/Zasady-ucinneho-vysetrovani.pdf" target="_blank">zde</a>.</p><p style="line-height: 17.92px; font-size: 12.8px;">Příručka (Istanbulský protokol) je dosud k dispozici pouze v anglickém jazyce a je zveřejněna <a href="https://www.refworld.org/docid/4638aca62.html" target="_blank">zde</a>.</p><p style="line-height: 17.92px; font-size: 12.8px;">Příručka je detailní a komplexní pomůckou, vhodnou pro posuzování osoby, jež vznáší stížnost na mučení či špatné zacházení, vyšetřování případů tvrzeného špatného zacházení a pro předávání zjištění spravedlnosti respektive vyšetřujícímu orgánu. Krom vyšetřování stížností na mučení nebo špatné zacházení je použitelná i pro monitoring nevládními nebo mezinárodními organizacemi, vyřizování žádostí o azyl a hodnocení potřeb obětí mučení.</p>
