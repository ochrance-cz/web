---
title: "Ombudsmanka prověří odebrání dětí matce z bytových důvodů"
tags:
  - Tisková zpráva
oldUrl: "/aktualne/tiskove-zpravy-2018/ombudsmanka-proveri-odebrani-deti-matce-z-bytovych-duvodu"
date: 2018-10-05
perex: "<p></p>"
---

<!-- imported from the old website -->

<p>Ombudsmanka se rozhodla zahájit šetření z vlastní iniciativy a zabývat se postupem orgánu sociálně-právní ochrany dětí v Ústí nad Labem, který &ndash; zřejmě z bytových důvodů &ndash; odebral matce dvě děti.</p><p>Podle informací z médií (např. zde <a title="Otevření do nového okna" href="http://a2larm.cz/2018/10/kdyz-chybi-socialni-bydleni/" target="_blank">http://a2larm.cz/2018/10/kdyz-chybi-socialni-bydleni/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />) měla matka s dětmi bydlet v garáži kvůli rekonstrukci bytu. Na základě anonymního oznámení orgán sociálně-právní ochrany dětí matce tříleté a devítileté dítě odebral. </p><p>Ombudsmanka prověří postup orgánu sociálně-právní ochrany dětí nejen v souvislosti s odebráním dětí, ale bude zjišťovat i to, zda o rodině věděl, příp. jak s rodinou pracoval, aby nemuselo dojít k tak radikálnímu zásahu do života dětí i matky. </p><p>Odebírání dětí rodičům z bytových či majetkových důvodů je nepřípustné. Jestliže je dítě odebráno rodičům z důvodu špatných sociálních poměrů nebo z důvodu nevhodných bytových poměrů, jedná se podle Evropského soudu pro lidská práva (ESLP) o porušení práva na respektování rodinného života, které zaručuje Úmluva o ochraně lidských práv a základních svobod (čl. 8).</p>
