---
title: "Zábavní park nedovolil chlapci s protézami skákat na trampolíně, podle ECNI to byla diskriminace"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2020/zabavni-park-nedovolil-chlapci-s-protezami-skakat-na-trampoline-podle-ecni-to-byla-diskrimina/"
date: 2020-02-20
perex: "<p>Podle Komise pro rovné zacházení v Severním Irsku (ECNI) musí provozovatelé služeb zajistit přístup ke službám také pro osoby s postižením.</p>"
---

<!-- imported from the old website -->

<p>Desetiletý Zack Gordon ze Severního Irska má místo nohou protézy. V roce 2017 navštívil v rámci místního letního programu trampolínový park We are Vertigo. Spolu s ostatními dětmi dostal při vstupu náramek, protiskluzové ponožky a shlédl instruktážní video o bezpečném skákání. Personál parku mu však následně vstup na trampolínu z bezpečnostních důvodů odepřel a chlapci navrhl, aby se v parku věnoval jiným aktivitám. Zack, kterému v té době bylo sedm let, byl velmi zklamán, protože chtěl být s ostatními dětmi a skákat na trampolíně. Po návratu domů byl chlapec velmi smutný a trvalo několik dní, než se začal chovat jako obvykle. Podle rodičů se chlapec běžně věnuje mnoha sportovním aktivitám, včetně skákání na trampolíně. Z rozhodnutí personálu parku tak byli rodiče chlapce šokovaní. Provozovatel parku se hájil tím, že pouze dodržoval bezpečnostní pokyny stanovené výrobcem trampolíny. Chlapcovi rodiče se nakonec obrátili na místní Komisi pro rovné zacházení (Equality Commission for Northern Ireland, dále v textu „Komise“), protože se domnívali, že došlo k diskriminaci.</p> <p>Komise k případu uvedla, že provozovatelé služeb musí podle příslušného zákona (Disability Discrimination Act) zajistit, aby byly jejich služby přístupné pro všechny. Podle Komise zákon vyžaduje, aby provozovatelé prováděli takové úpravy, které přístup k nabízeným službám zajistí rovněž osobám s postižením.</p> <p>V říjnu 2019 se rodiče chlapce a provozovatel trampolínového parku dohodli na mimosoudním vyrovnání ve výši 2500 liber. </p> <p> </p> <p>Více informací zde:</p> <a href="https://www.equalityni.org/Footer-Links/News/Individuals/%C2%A32,500-settlement-for-boy-in-trampoline-case" target="_blank">https://www.equalityni.org/Footer-Links/News/Individuals/%C2%A32,500-settlement-for-boy-in-trampoline-case</a>
