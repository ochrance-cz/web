---
title: "Vegetariánství je pouze životní styl a není důvodem k ochraně před diskriminací, rozhodl soud"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2019/vegetarianstvi-je-pouze-zivotni-styl-a-neni-duvodem-k-ochrane-pred-diskriminaci-rozhodl-so/"
date: 2019-12-04
perex: "<p>Britský zaměstnanecký soud uvedl, že vegetariánství není filozofickým přesvědčením a nespadá proto pod ochranu před diskriminací.</p>"
---

<!-- imported from the old website -->

<p>Zaměstnanecký soud ve Velké Británii (dále v textu „soud“) se v červnu zabýval případem Conisbee v Crossley Farms Ltd. &amp; Ors.</p> <p>Pan Conisbee z Velké Británie je vegetarián. Pracoval jako číšník v hotelu, po neshodě se zaměstnavatelem dal však po několika měsících výpověď. Pan Conisbee se následně obrátil na soud s tvrzením, že byl v zaměstnání diskriminován na základě svého filozofického přesvědčení, a to vegetariánství. Uvedl, že byl kvůli svému vegetariánství pravidelně zesměšňován, kolegové si ho často dobírali, protože nejí maso a několikrát mu při jídle podstrčili produkt z masa. Pan Conisbee uvedl, že jeho vegetariánství vychází z přesvědčení, že zabíjení zvířat kvůli masu je nemorální. Kdyby lidé zvířata kvůli masu nezabíjeli, svět by byl podle něj lepším místem. </p> <p>Soud se v rámci předběžného slyšení zabýval otázkou, zda vegetariánství vůbec spadá pod ochranu před diskriminací. Soud uvedl, že nesouhlas se zabíjením zvířat kvůli masu je chvályhodný postoj a nepochybuje, že to pan Conisbee myslí upřímně. Soud ale vegetariánství neshledává jako přesvědčení, které se vztahuje k podstatným aspektům lidského života, nýbrž jako volbu životního stylu.</p> <p>Soud připomněl, že k tomu, aby bylo určité přesvědčení před diskriminací chráněno, musí mimo jiné dosahovat jisté úrovně přesvědčivosti, vážnosti, soudržnosti a důležitosti. Vegetariánství však uvedená kritéria podle soudu nesplňuje. Podle něj totiž existuje mnoho důvodů, proč někteří lidé nejedí maso – může za tím být soucit se zvířaty, ale také zdravotní důvody, dieta nebo fakt, že jim maso prostě nechutná. Soud naznačil, že jiná situace může být u veganství, pro které se lidé rozhodují z velké části na základě jednotného přesvědčení, že zabíjet a jíst zvířata a živočišné produkty je v rozporu s civilizovanou společností. </p> <p>Soud tak dospěl k rozhodnutí, že vegetariánství nespadá pod ochranu před diskriminací, a případ pana Conisbeeho zamítl.</p> <p> </p> <p>Více informací k případu zde:</p> <a href="https://www.crosslandsolicitors.com/site/cases/Conisbee-v-Crossley-Farms-Ltd-vegetarianism-philosophical-belief" target="_blank">https://www.crosslandsolicitors.com/site/cases/Conisbee-v-Crossley-Farms-Ltd-vegetarianism-philosophical-belief</a>
