---
title: "Zpráva CPT pro vládu České republiky je veřejná"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2019/zprava-cpt-pro-vladu-ceske-republiky-je-verejna/"
date: 2019-07-09
perex: "<p>Vláda požádala o zveřejnění zprávy o návštěvě, kterou Evropský výbor pro zabránění mučení a nelidskému či ponižujícímu zacházení nebo trestání (CPT) provedl v říjnu 2019.</p>"
---

<!-- imported from the old website -->

<p>Šedesátistránková zpráva je v oficiálním anglickém znění, spolu s překladem do češtiny, zveřejněna <a href="https://www.coe.int/en/web/cpt/czech-republic" target="_blank">zde</a>. Vláda o zveřejnění požádala v souvislosti s přípravou odpovědi výboru. Tu má vypracovat do října, respektive zmocněnkyně vlády pro lidská práva má její návrh předložit vládě do 30. září 2019. Jde o standardní postup po návštěvě.</p> <p>Vztah výboru a vlád členských států Úmluvy o zabránění mučení a nelidskému či ponižujícímu zacházení nebo trestání je ovládána zásadou spolupráce a důvěrnosti. Zprávy jsou zveřejňovány zásadně až na základě požadavku vlády členského státu. Výjimkou je rostoucí skupina států, které požádaly výbor o automatickou publikaci zpráv, tedy zprávy výbor po obdržení vyjádření vlády publikuje automaticky, leda vláda požádá o pozdržení. Jde o Bulharsko, Dánsko, Finsko, Lucembursko, Moldavsko, Monako, Norsko, Rakousko, Švédsko a Ukrajinu. Jde o krok směrem k transparentnosti v boji se špatným zacházením, k jehož učinění státy vyzývá také Parlamentní shromáždění Rady Evropy (<a title="Otevření do nového okna" href="http://assembly.coe.int/nw/xml/XRef/Xref-XML2HTML-EN.asp?fileid=25432&amp;lang=en" target="_blank">rezoluce 2264 z roku 2019</a> ). </p> <p>Drtivá většina vlád o zveřejnění žádá relativně brzy, výjimkou je Ruská federace a v poslední době také Turecko.</p>
