---
title: "Aktivity oddělení rovného zacházení v měsíci březnu"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/aktivity-oddeleni-rovneho-zachazeni-v-mesici-breznu/"
date: 2013-03-19
perex: "<p>Právníci oddělení rovného zacházení se v březnu aktivně účastní semináře evropské sítě EQUINET k situačnímu testování a přesunu důkazního břemene, simulovaného soudního procesu v rámce ELSA DAY, konference k výsledkům projektu Role měst v integraci sociálně vyloučené romské lokality a setkání s personalisty velkých a středně velkých společnosti na téma férového náboru.</p>"
---

<!-- imported from the old website -->

<p class="align-blok">Ve dnech 18. – 19. 3. 2013 proběhne v Berlíně v sídle Antidiskriminierrungstelle de Bundes, německého equality body, dvoudenní seminář určený pro právníky antidiskriminačních těles sdružených v síti EQUINET. Za Kancelář veřejného ochránce práv se semináře zúčastní Olga Rosenkranzová, právnička oddělení rovného zacházení. Na programu semináře budou řešeny praktické otázky související s vyřizováním podnětů na diskriminaci. Jde o přesun důkazního břemene v diskriminačních případech, využití situačního testování, přístup národních antidiskriminačních orgánů k evropským soudním instancím (zejména Evropskému soudu pro lidská práva a Soudnímu dvoru Evropské Unie) a konečně také případy nerovného zacházení z důvodu zdravotního postižení.</p><p class="align-blok">Informace o programu spolu s odkazy na informační materiály jsou v anglickém jazyce dostupné <a title="Otevření do nového okna" href="http://www.equineteurope.org/Register-for-the-Equinet-Legal" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p><p class="align-blok">Dne 20. 3. 2013 se Petr Polák, vedoucí oddělení rovného zacházení, zúčastní Moot Courtu mezi profesionály na Právnické fakultě Masarykovy univerzity. Simulovaný soudní proces se koná v rámci akce ELSA DAY, který se dotkne otázek diverzity, multikulturalismu a ochrany práv zranitelných jedinců. V soudním líčení bude řešen střet dvou ústavně garantovaných práv: svoboda náboženského přesvědčení vs. právo na život dítěte. Případ souvisí s problematikou transfuze krve a víry Svědků Jehovových.</p><p>Více informací o celé akci lze nalézt <a title="Otevření do nového okna" href="http://www.elsa.cz/brno/aktualne/spolecenske-aktivity/elsa-day/" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p class="align-blok">Projekt Role měst v integraci sociálně vyloučené romské lokality – Praha 14 se zaměřuje na výměnu zkušeností a přenos dobré praxe v oblasti řešení problémů sociálního začleňování romské menšiny. Dne 26. 3. 2012 budou výstupy projektu (a zahraniční zkušenosti ze Španělska a Nizozemí) představeny na konferenci, které se aktivně zúčastní i Lucie Obrovská, právnička oddělení rovného zacházení, s příspěvkem, který představí klíčové otázky související s rolí státní správy a samosprávy v oblasti zajišťování rovných šancí ve vzdělávání osob romského původu či osob se zdravotním postižením. Akci organizuje Městská část Praha 14 a společnost MEPCO, s. r. o. </p><p>Informace o projektu jsou dostupné <a title="Otevření do nového okna" href="http://www.esfcr.cz/projekty/role-mest-v-integraci-socialne-vyloucene-romske-lokality" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p class="align-blok">Dne 29. 3. 2013 proběhne v Plzni v pořadí již čtvrté setkání s personalisty velkých a středně velkých společností pod taktovkou spolupracující organizace LMC. Workshop na téma férového náboru a rovného zacházení v oblasti zaměstnání povedou Lucie Obrovská a Zuzana Ondrůjová, právničky Kanceláře veřejného ochránce práv. Těžištěm workshopu bude stejně jako při předchozích setkáních diskuse nad konkrétními případy, které v minulosti řešil veřejný ochránce práv  nebo s nimiž se setkali personalisté při své každodenní práci.</p><p>Informace o organizaci LMC a její činnosti na trhu práce si můžete přečíst na stránkách <a title="Otevření do nového okna" href="http://www.lmc.eu/" target="_blank">www.lmc.eu</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p>
