---
title: Nové číslo Zpravodaje ombudsmana a dětského ombudsmana je na světě!
date: 2026-01-29T15:39:00
vystupy:
  - aktualita
perex: >-
  <p>Přinášíme vám první Zpravodaj v tomto roce. Ten znovu ukazuje, že má smysl
  bránit se pochybením veřejné správy. Zastali jsme se lidí proti nezákonným
  sankcím, zbytečné byrokracii i necitlivému jednání úřadů a dosáhli náprav v
  konkrétních případech. Významnou část naší práce tvoří také ochrana práv lidí
  s postižením a dohled nad tím, aby veřejná moc postupovala zákonně,
  profesionálně a s respektem.</p>

  <p>Děkujeme, že se spolu s námi zajímáte o témata, která potřebují pozornost.&nbsp;</p>
attachments:
  - title: Zpravodaj ombudsmana a dětského ombudsmana za listopad a prosinec 2025
    link: https://www.ochrance.cz/zpravodaj/zpravodaj_ombudsmana_a_detskeho_ombudsmana_za_listopad_a_prosinec_2025/
---
<p>Čím jsme se na konci minulého roku třeba zabývali?</p>
<p>
<a href="https://www.ochrance.cz/zpravodaj/zpravodaj_ombudsmana_a_detskeho_ombudsmana_za_listopad_a_prosinec_2025/#item-1-1">Dosáhli jsme zrušení nezákonné pokuty uložené policií</a></p>
<blockquote>
<p>Dosáhli jsme zrušení pokuty, kterou policie uložila provozovateli ubytování za nepředložení domovní knihy. Výzvu zaslala do datové schránky, ale stanovila termín splnění hned na další den, takže provozovatel neměl reálný čas reagovat. Po našem upozornění Policejní prezidium rozhodnutí o pokutě zrušilo.</p></blockquote>
<p>
<a href="https://www.ochrance.cz/zpravodaj/zpravodaj_ombudsmana_a_detskeho_ombudsmana_za_listopad_a_prosinec_2025/#item-3-1">Zdravotní omezení dítěte vyžaduje spolupráci, ne uzavírání dveří. Vyjasnili jsme povinnosti školy vůči dívce s diabetem</a></p>
<blockquote>
<p>Škola kvůli diabetu omezovala dívce přístup do družiny a nebyla vstřícná ani při snaze matky vysvětlit potřebná opatření. Změny provedla až po zásahu České školní inspekce, spory však pokračovaly a rodina dívku převedla jinam. Uzavřeli jsme případ s tím, že diabetes nemůže být důvodem k omezení docházky do školní družiny.</p></blockquote>
<p>
<a href="https://www.ochrance.cz/zpravodaj/zpravodaj_ombudsmana_a_detskeho_ombudsmana_za_listopad_a_prosinec_2025/#item-1-0">Zbytečné papírování? Úřad si říkal o údaje, které už dávno měl</a></p>
<blockquote>
<p>Město odmítalo osvobodit seniory nad 70 let od poplatku ze psů s odkazem na to, že svůj věk včas neohlásili. Upozornili jsme, že úřad má tyto údaje k dispozici a nemůže po lidech chtít informace, které už zná. Po našem zásahu úřad přiznal osvobození všem poplatníkům starším 70 let.</p></blockquote>
