---
title: "Rodiče s dětmi mají právo chodit nakupovat"
vystupy:
  - tz
oldUrl: "/aktualne/tiskove-zpravy-2017/rodice-s-detmi-maji-pravo-chodit-nakupovat"
date: 2017-11-23
perex: "<p>Obchod zakázal vstup do prodejny s kočárky. Žena, která v obchodě pravidelně nakupovala, se cítila postupem majitelky obchodu diskriminována. Protože nechtěla své dítě nechávat samotné v kočárku na ulici, nemohla služeb prodejny využít. Obrátila se nejprve na Českou obchodní inspekci a poté na ombudsmanku. Podařilo se nám nalézt řešení. Zákaz vstupu s kočárky doplnila informace, že zákaz platí pouze v situaci, kdy se v prodejně nachází větší množství zákazníků. Podle zjištění inspektorátu takto nastavená pravidla fungují a rodiče s kočárky se do prodejny dostanou. </p>"
---

<!-- imported from the old website -->

<p>Stěžovatelka využívala služeb prodejny – večerky – pravidelně i s kočárkem. Po určité době však zavedla majitelka zákaz vstupu s kočárky. Důvodem mělo být zajištění bezpečnosti nakupujících a dostatku prostoru. Zákaz nicméně podle stěžovatelky platil také v situacích, kdy byla prodejna prázdná.</p> <p>Česká obchodní inspekce (ČOI) se nejprve na základě podání stěžovatelky možnou diskriminací vůbec nezabývala. Podle inspektorů se o diskriminaci jednat nemohlo. Později se touto námitkou zabývali, nicméně pouze jako diskriminací z hlediska věku – tedy že se jedná o diskriminaci dětí v kočárku. Podmínky přímo v obchodě inspektoři nezjišťovali. Zákaz vstupu s kočárky považovali za přiměřené omezení.</p> <p>Stěžovatelka se následně obrátila na ombudsmanku a ta prošetřila postup ČOI. Ombudsmanka informovala ředitele příslušného inspektorátu, že znevýhodněnými nejsou děti v kočárku, ale osoby, které je doprovází. Protože v dané provozovně lze bezpečnost zákazníků zajistit mírnějšími prostředky, představuje plošný zákaz vstupu s kočárky podle ombudsmanky diskriminaci z důvodu rodičovství.<span style="font-size: 12.8px;"> </span></p> Po obdržení zprávy o šetření provedl inspektorát došetření kontroly v prodejně. Provozovatelka prodejny umístila pod symbol zákazu vstupu s kočárky doplňující informační nápis, že zákaz vstupu s kočárky platí pouze v případě většího množství zákazníků v obchodě. Prodavačky podle zjištění ČOI do obchodu zákazníky s kočárky pouštějí, pokud se zde nenachází větší množství zákazníků. Takto provedenou úpravu zákazu vstupu s kočárky považovala ombudsmanka za přiměřený prostředek k zajištění bezpečnosti zákazníků. Šetření tak mohla uzavřít.
