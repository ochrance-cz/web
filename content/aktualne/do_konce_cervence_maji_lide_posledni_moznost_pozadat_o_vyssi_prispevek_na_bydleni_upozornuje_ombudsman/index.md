---
title: Do konce července mají lidé poslední možnost požádat o vyšší příspěvek na
  bydlení, upozorňuje ombudsman
date: 2025-07-07T11:02:00
vystupy:
  - tz
perex: <p>Příjemci příspěvku na bydlení mohou naposledy požádat o přepočet výše
  pobírané dávky. Pokud se jim ve druhém čtvrtletí (duben až červen) snížily
  příjmy nebo zvýšily náklady na bydlení, měli by změnu oznámit úřadu práce.
  Musí tak učinit nejpozději do konce července 2025. Později se již příspěvek na
  bydlení přehodnocovat nebude, protože v&nbsp;říjnu 2025 začne platit tzv.
  superdávka, která ho nahradí. Všichni současní příjemci budou ale příspěvek na
  bydlení dostávat automaticky do konce roku 2025, a to právě ve výši, kterou
  jim úřad uzná od letošního července.</p>
attachments:
  - title: Příspěvek na bydlení
    file: https://www.uradprace.cz/prispevek-na-bydleni1
  - title: Informace a návod, jak doložit příspěvek na bydlení přes aplikaci Jenda
    file: https://www.mpsv.cz/prispevek-na-bydleni
  - file: https://www.ochrance.cz/letaky/prispevek-na-bydleni/prispevek-na-bydleni.pdf
    title: Informační leták od ombudsmana k příspěvku na bydlení
  - title: Řízení o dávkách v hmotné nouzi a příspěvku na bydlení
    file: https://www.ochrance.cz/letaky/rizeni-o-davkach-pomoci-v-hn/rizeni-o-davkach-pomoci-v-hn.pdf
---
<p>Pokud do 31. prosince 2025 příjemci příspěvku na bydlení požádají o superdávku, prodlouží se jim jeho výplata až do března 2026.&nbsp; 
<i>„Chtěl bych upozornit lidi, kteří pobírají příspěvek na bydlení, aby do konce července nahlásili úřadu práce změnu finanční situace, pokud u nich skutečně během posledních tří měsíců nastala. Je to naposledy, kdy jim bude možné dávku navýšit. Nemusí kvůli tomu ani chodit na úřad. Veškerou dokumentaci mohou doložit z pohodlí domova online přes aplikaci Jenda,“&nbsp;</i>uvedl ombudsman Stanislav Křeček.&nbsp;
<i>&nbsp;</i></p>
<figure class="image">
<img src="https://www.ochrance.cz/aktualne/do_konce_cervence_maji_lide_posledni_moznost_pozadat_o_vyssi_prispevek_na_bydleni_upozornuje_ombudsman/grafiky_na_fb_84_.jpg" alt="Na infografice jsou uvedeny veškeré důležité termíny, které je potřeba dodržet k příspěvku na bydlení. Do konce července 2025 je možné podávat dobrovolnou žádost na úřad práce, kdy je možné nahlásit finanční změnu (snížení přijmu či zvýšení nákladů na bydlení). Na základě tohoto pak dojde k navýšení příspěvku. Od října tohoto roku pak vejde v účinnost tzv. superdávka. Pokud příjemci příspěvku na bydlení požádají o superdávku, prodlouží se jim výplata příspěvku na bydlení až do března 2026, a to na základě výše příspěvku stanovené ve výši za červenec 2025."></figure>
<blockquote>
<p>Příspěvek na bydlení slouží rodinám, ale i jednotlivcům s&nbsp;nižšími příjmy, aby jim pomohl pokrýt náklady na bydlení. Je možné o něj zažádat až o tři měsíce zpětně.&nbsp;</p>
<p>Příjemci příspěvku na bydlení musí 2x ročně prokázat, že mají nárok na dávku – termín je v&nbsp;dubnu a říjnu (vždy se dokládají příjmy a náklady na bydlení za předchozí kalendářní čtvrtletí, tj. za I. a III. čtvrtletí)</p>
<p>Pokud tedy u příjemce dávky došlo ve II. kalendářním čtvrtletí letošního roku ke změně, která by mohla vést ke zvýšení dávky (typicky zmiňované snížení příjmu nebo zvýšení nákladů na bydlení), měl by to do konce července oznámit úřadu práce. Jinak bude dostávat dávku v&nbsp;dosavadní výši, tj. ve výši přiznané od dubna 2025.&nbsp;</p></blockquote>
<p>&nbsp;</p>
