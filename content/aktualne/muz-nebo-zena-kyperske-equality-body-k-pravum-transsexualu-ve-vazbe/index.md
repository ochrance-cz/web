---
title: "Muž nebo žena? Kyperské Equality body k právům transsexuálů ve vazbě"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/muz-nebo-zena-kyperske-equality-body-k-pravum-transsexualu-ve-vazbe/"
date: 2013-07-12
perex: "<p>Kyperské antidiskriminační místo považuje podmínky výkonu vazby podle stávající právní úpravy za diskriminační vůči transgender osobám a vyzvalo policii k zpracování předpisů, které budou zárukou práv, bezpečnosti a důstojnosti těchto osob.</p>"
---

<!-- imported from the old website -->

<p class="align-blok">Kyperské antidiskriminační místo se k problémům, kterým musí čelit transgender osoby (tj. travestité, transsexuálové a další) vzaté do vazby, vyjádřilo poté, co obdrželo stížnost od nevládní organizace pro práva gayů kritizující postup policie. Stížnost se týkala zatčení ženy, která se živila prostitucí, což je podle kyperského práva trestný čin. Žena byla umístěna do vazební cely, která je určena pouze pro muže, protože v občanském průkazu bylo stále uvedeno její mužské jméno. Když se zaměstnanec antidiskriminačního místa pokusil ženu navštívit, byla propuštěna.</p><p class="align-blok">Antidiskriminační místo využilo tohoto případu a vydalo zprávu, kterou poukázalo na problém dodržování práv transgender osob, zejména pak práva na určení příslušnosti k pohlaví. Konstatovalo, že tato skupina osob se velmi často stává terčem diskriminace a ponižujícího zacházení v různých oblastech společenského života. Diskriminace na trhu práce může vést až k tomu, že se uchylují právě k prostituci. Pod vlivem tohoto případu zdůraznilo dále, že pro zajištění práv těchto osob je nezbytné vytvořit pravidla, která by upravovala zacházení s transgender osobami ve vazbě tak, aby nebyly vystaveny riziku ohrožení na své důstojnosti, bezpečnosti a životě. Odkazovalo se přitom na Jogyakartské principy o uplatňování lidských práv v souvislosti se sexuální orientací a genderovou identitou z roku 2006, které se smluvní strany (mezi nimi i Kypr) zavázaly implementovat do své národní legislativy, a také na Minimální pravidla OSN pro zacházení s vězni, podle kterých musí být muži a ženy drženi odděleně. V této souvislosti připomnělo také Úmluvu proti mučení a jinému krutému, nelidskému či ponižujícímu zacházení nebo trestání a Výbor OSN proti mučení, který zařadil transgender osoby na seznam skupin ohrožených mučením a ponižujícím zacházením. </p><p class="align-blok">Právem osob určit své pohlaví se zabýval i Evropský soud pro lidská práva. V případu <a title="Otevření do nového okna" href="http://echr.ketse.com/doc/35968.97-en-20011018/view/" target="_blank">Van Kuck v. Německo</a>  soud konstatoval, že takové právo tvoří nedílnou součást práva člověka na sebeurčení.</p><p class="align-blok">Antidiskriminační místo vyzvalo policii k vytvoření procesních záruk důstojného a bezpečného výkonu vazby. Mělo by se jednat o předpis, kterým bude upraveno, jakým způsobem určit, zda bude s příslušnou osobou zacházeno jako s mužem či jako s ženou. Zároveň je třeba zajistit, aby policista, který přijde do styku k transgender osobami, respektoval jejich práva (vzhledem ke specifičnosti této skupiny) a zajistit také pravidelné monitorování podmínek vazby. Ke splnění této výzvy nabídlo antidiskriminační místo policii pomoc a spolupráci.</p><p>Tisková zpráva v angličtině je dostupná <a href="http://www.ochrance.cz/http://" target="http://www.non-discrimination.net/content/media/CY-106-FR%20transgender%20detention.pdf" class="_blank">zde </a></p>Internetové stránky kyperského equality body jsou <a title="Otevření do nového okna" href="http://www.no-discrimination.ombudsman.gov.cy/en/node" target="_blank">zde  </a> 
