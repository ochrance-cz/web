---
title: "Velikost oblečení jako předpoklad pro výkon povolání byl v Nizozemsku shledán jako objektivně odůvodněný požadavek"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/velikost-obleceni-jako-predpoklad-pro-vykon-povolani-byl-v-nizozemsku-shledan-jako-objektivn/"
date: 2015-06-22
perex: "<p>Neúspěšná žadatelka o práci si stěžovala u Nizozemského institutu pro lidská práva (NIHR) na rozhodnutí marketingové společnosti o nepřijetí do pracovního poměru z důvodu její velikosti oblečení. NIHR shledal požadavek určité velikosti oblečení (předpokladu pro výkon povolání) jako objektivně odůvodněný požadavek. </p>"
---

<!-- imported from the old website -->

<p class="align-blok">Žadatelka o práci v marketingové společnosti byla odmítnuta z důvodu velikosti jejího oblečení, neboť oděv potřebný pro řádný výkon dané práce společnost poskytovala pouze ve velikostech M nebo L, zatímco její velikost byla XL. Žadatelka si stěžovala nejprve u místního antidiskriminačního úřadu a posléze u NIHR.</p><p class="align-blok">NIHR při posuzování případu poukázal na judikaturu Soudního dvora EU (<em>C­335/11 a C­337/11, Skouboe Werge a Ring</em>), kde je pojem <em>„zdravotní postižení“</em> chápán jako<em> „postižení, znamenající omezení vyplývající zejména z fyzických, duševních nebo psychických postižení, které v interakci s různými překážkami může bránit plné a efektivní účasti dotčené osoby v profesním životě na rovnoprávném základě v porovnání s jinými pracovníky.“</em></p><p class="align-blok">NIHR konstatoval (v souladu s rozhodnutím <em>C354/13, FOA/Kommunernes Lansforening</em>), že obezita sama o sobě nepředstavuje <em>„zdravotní postižení“</em> ve smyslu <a title="Otevření do nového okna" href="/uploads-import/DISKRIMINACE/pravni_predpisy/SMERNICE_RADY_obecny_ramec_pro_rovne_zachazeni_v_zamestnani.pdf" target="_blank"> směrnice 2000/78</a> (356.6 kB, Adobe Acrobat dokument) a judikatury Soudního dvora EU, protože nemusí nutně znamenat existenci omezení. Nicméně v případě, že obezita s sebou nese taková omezení, která mohou být překážkou plné a efektivní účasti této osoby v pracovním životě na rovnoprávném základě s ostatními, může tím být pojem <em>„zdravotní postižení“</em> naplněn. Tak je tomu zejména tehdy, kdy obezita brání úplné a efektivní účasti z důvodu snížené pohyblivosti či zdravotního stavu, jež dotyčné osobě brání ve vykonávání práce nebo jí způsobují jiné nepohodlí při provádění dané profesní aktivity.</p><p class="align-blok">Vzhledem k výše uvedenému došel NIHR k názoru, že zákon o rovném zacházení na základě zdravotního postižení nebo chronické nemoci, který provádí směrnice 2000/78, se v daném případě aplikuje, protože de facto požadavek velikosti oblečení M nebo L způsobuje, že obezita žadatelky s sebou nese omezení, která mohou bránit jejímu plnému a efektivnímu zapojení do profesního života na rovnoprávném základě v porovnání s jinými pracovníky, čímž dává vzniknout podezření na nepřímou diskriminaci z důvodu chronického onemocnění (obezity).</p><p class="align-blok">Společnost tvrdila, že požadavek určité velikosti oblečení je ovšem objektivně odůvodněný, protože diskriminační opatření si klade za cíl zachovat<em> „efektivní obchodní model“</em> (angl. efficient business model), který je nezbytný na trhu, jenž se vyznačuje vysokou úrovní hospodářské soutěže. NIHR jí dal za pravdu a konstatoval, že v tomto případě se jedná o legitimní cíl. Mimo to požadavek poskytování oblečení ve větších velikostech by kladl na společnost neúměrné břemeno.</p><p class="align-blok">NIHR rozhodl, že při zvažování mezi zájmy společnosti zachovat nízké náklady proti zájmu žadatelky být zaměstnána, jsou zájmy společnosti v tomto případě důležitější, a to zejména proto, že společnost nabídla žadatelce práci na jiné, obdobné pozici, kde se problém s velikostí oblečení nevyskytoval. <strong>NIHR tedy shledal požadavek na velikost oblečení jako objektivně odůvodněný a rozhodl, že společnost se nedopustila zakázaného rozlišování z důvodu chronické nemoci (obezity).</strong></p><p>Shrnutí případu v anglickém jazyce je dostupné <a title="Otevření do nového okna" href="http://www.non-discrimination.net/content/media/59-NL-ND-Clothing%20size%20requirement%20found%20indirectly%20discriminatory%20on%20grounds%20of%20chronic%20disease%2C%20but%20objectively%20justified.pdf" target="_blank">zde.</a> </p>
