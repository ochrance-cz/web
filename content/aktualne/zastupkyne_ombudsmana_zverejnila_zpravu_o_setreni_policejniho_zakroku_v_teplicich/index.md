---
title: Zástupkyně ombudsmana zveřejnila zprávu o šetření policejního zákroku v
  Teplicích
date: 2021-12-13T11:35:50.470Z
vystupy:
  - tz
perex: >
  <p>Vzhledem ke zvýšenému&nbsp;zájmu veřejnosti i médií o průběh šetření
  policejního zákroku v&nbsp;Teplicích z&nbsp;června letošního roku přistoupila
  dnes zástupkyně veřejného ochránce práv k mimořádnému zveřejnění anonymizované
  zprávy o šetření. Zástupkyně ombudsmana tak chce předejít možnému
  nekontrolovanému publikování pouze částí zprávy bez patřičného kontextu poté,
  co dokument poskytla žadateli podle zákona o svobodném přístupu
  k&nbsp;informacím. Zároveň důrazně upozorňuje, že šetření dosud neuzavřela,
  své závěry shrne v&nbsp;závěrečném stanovisku, případně bude postupovat dál
  dle zákona. Uveřejnění zprávy není sankcí ve smyslu zákona o veřejném ochránci
  práv.</p>
---
<p><em>&bdquo;V šetření, které jsem zahájila z&nbsp;vlastní iniciativy, jsem se zaměřila na zákonnost postupu policie a přiměřenost použití donucovacích prostředků. Mé šetření v žádném ohledu nenahrazuje postupy orgánů činných v trestním řízení,&ldquo;</em> předeslala zástupkyně ombudsmana Monika Šimůnková s&nbsp;tím, že ve zprávě vycházela z&nbsp;podkladů poskytnutých Krajským ředitelstvím policie Ústeckého kraje. K&nbsp;dispozici měla také výpovědi osádky prvního sanitního vozu a dva - veřejnosti známé - videozáznamy ukazující jednání muže i zákrok policistů.</p>

<p>Ve zprávě o šetření podrobně shrnula časový sled událostí, jak jej popisovali různí aktéři. V&nbsp;právním hodnocení se věnuje postupu policie a to v&nbsp;několika fázích zákroku. Zmiňuje také svůj pohled na postup orgánů vnitřní kontroly a techniku donucovacích prostředků. Ke zprávě o šetření se následně&nbsp;vyjádřil ústecký policejní ředitel.</p>

<p>Podle Moniky Šimůnkové je zveřejnění zprávy o šetření mimořádný krok:<em> &bdquo;Našim hlavním cílem bylo předejít případným dezinterpretacím zprávy o šetření, kterou jsme poskytli žadateli na základě zákona o svobodném přístupu k informacím. Upřednostnila bych, kdybychom mohli materiály k&nbsp;případu zveřejnit až po skončení celého šetření. Proto také zatím nebudu naše závěry podrobněji komentovat. V&nbsp;současné době s kolegy intenzivně pracujeme na textu závěrečného stanoviska.&ldquo;</em> shrnula svůj postoj zástupkyně ombudsmana.</p>

<p><strong>Příloha: </strong></p>

<p><a href="https://eso.ochrance.cz/Nalezene/Edit/9880">Zpráva o šetření</a></p>
