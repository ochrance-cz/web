---
title: Ombudsman informoval Poslaneckou sněmovnu o činnosti v 1. čtvrtletí 2021
date: 2021-05-13T10:51:57.691Z
vystupy:
  - tz
perex: "Ombudsman obdržel v prvním čtvrtletí letošního roku celkem 2069 podnětů,
  což je oproti předchozímu čtvrtletí nárůst o 16 procent. Lidé u ombudsmana
  nejčastěji hledali pomoc s důchody a dávkami či se stavebním a územním
  řízením. Stěžovatelé se také obraceli na ombudsmana ohledně činnosti vězeňské
  služby a orgánu sociálně-právní ochrany dětí. V 56 podnětech lidé namítli
  nerovné zacházení, z toho v 39 případech z důvodů zakázaných
  antidiskriminačním zákonem. "
attachments:
  - title: Zpráva za 1. čtvrtletí roku 2021
    link: https://www.ochrance.cz/dokument/zpravy_pro_poslaneckou_snemovnu_2021/zprava_za_1._ctvrtleti_roku_2021.pdf
---
Ombudsman v tomto období také vydal čtyři doporučení – ke sčítání lidu, domů a bytů v roce 2021; k přístupnosti pořadu „Události“ České televize; ke zřizování vyhrazených parkovišť pro osoby se zdravotním postižením a k očkování klientů zařízení zdravotních a sociálních služeb se sníženou schopností rozhodování nebo s podpůrným opatřením.

Ombudsman vybral do zprávy pro poslance jako ukázku své praxe několik případů, kterými se v letošním prvním čtvrtletí zabýval. Mezi nimi byl například problém nesprávně stanoveného důchodu, kdy přesvědčivé určení data vzniku invalidity vedlo k vyššímu důchodu a doplatku či vymáhání nezákonně stanovené daně. Ombudsman také řešil například záležitost cestovních dokladů pro děti v pěstounské péči či vyřizování stížnosti proti postupu poskytovatele zdravotních služeb dozorovým orgánem.

Přehled dalších činností je zobrazen v následující infografice.

![Obrázek je infografikou, která zobrazuje činnost ombudsmana v 1. čtvrtletí 2021.](cinnost_-_1._q._2021_5_.png)