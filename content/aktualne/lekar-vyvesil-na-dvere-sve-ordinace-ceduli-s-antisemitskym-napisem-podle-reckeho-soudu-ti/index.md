---
title: "Lékař vyvěsil na dveře své ordinace ceduli s antisemitským nápisem, podle řeckého soudu tím inicioval rasovou diskriminaci"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2019/lekar-vyvesil-na-dvere-sve-ordinace-ceduli-s-antisemitskym-napisem-podle-reckeho-soudu-ti/"
date: 2019-09-13
perex: "<p>Řecký odvolací soud potvrdil původní rozsudek, který lékaře odsoudil k 14 měsícům odnětí svobody a uložil mu pokutu ve výši 2.500,- EUR.</p>"
---

<!-- imported from the old website -->

<p>Lékař působící na klinice ve městě Thermaikos v Řecku byl v roce 2014 obviněn z rasové diskriminace, protože si na dveře své ordinace vyvěsil ceduli s německy psaným nápisem „Židé zde nejsou vítáni“. </p> <p>Případ se dostal v roce 2014 k soudu. Místostarosta města Thermaikos vystoupil u soudu jako svědek a uvedl, že místní úřad kvůli uvedené ceduli obdržel několik stížností od obyvatel(ek) města. Místostarosta proto lékaře kontaktoval a žádal ho o vysvětlení. Podle něj mu lékař sdělil, že vyvěšení cedule lituje, omluvil se a uvedl, že jednal na základě impulzivního rozhodnutí. Lékař uvedené tvrzení místostarosty ovšem popřel. Odmítl, že by ceduli s antisemitským nápisem na dveře pověsil, podle něj to prý mohl udělat kdokoli. Tvrdil, že jakmile si cedule všiml, sundal ji a vyhodil do koše. Lékař dále uvedl, že by nikdy nikoho nediskriminoval, jelikož jako lékař musí ošetřit každého bez rozdílu. </p> <p>Soud první instance nicméně shledal lékaře vinným z podněcování k rasové diskriminaci a rovněž neoprávněného držení zbraní, které se u něj našly. Soud udělil lékaři trest odnětí svobody v délce 16 měsíců, tříletý zákaz výkonu povolání a pokutu ve výši 2.500,- EUR. Odvolací soud v květnu 2019 rozsudek potvrdil, nicméně lékaři trest snížil na odnětí svobody v délce 14 měsíců.</p> <p> </p> <p>Informace k případu zde:</p> <a href="https://www.equalitylaw.eu/downloads/4884-greece-confirmation-by-appeal-court-of-a-first-instance-court-conviction-of-a-doctor-who-had-posted-an-anti-semitic-sign-at-the-front-door-of-his-office-pdf-71-kb" target="_blank">https://www.equalitylaw.eu/downloads/4884-greece-confirmation-by-appeal-court-of-a-first-instance-court-conviction-of-a-doctor-who-had-posted-an-anti-semitic-sign-at-the-front-door-of-his-office-pdf-71-kb</a>
