---
title: "Evropský soud pro lidská práva odsoudil Slovensko za nucenou sterilizaci romské ženy"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2012/evropsky-soud-pro-lidska-prava-odsoudil-slovensko-za-nucenou-sterilizaci-romske-zeny/"
date: 2011-11-15
perex: "<p>Evropský soud pro lidská práva konstatoval v případě V. C. proti Slovensku, ve kterém se romská žena domáhala odškodnění za nucenou sterilizaci, porušení stěžovatelčina práva na ochranu před nelidským a ponižujícím zacházením a porušení práva na ochranu soukromého a rodinného života.</p>"
---

<!-- imported from the old website -->

<span style="COLOR: black"><p style="TEXT-ALIGN: justify; BACKGROUND: white"><span style="COLOR: windowtext; TEXT-DECORATION: none; text-underline: none">Poradna</span><span class="apple-converted-space"> </span>pro občanská a lidská práva, slovenská nevládní organizace zabývající se obhajobou lidských práv, vítá rozhodnutí Evropského soudu pro lidská práva v případě V. C. proti Slovensku, ve kterém se romská žena domáhala odškodnění za násilnou sterilizaci vykonanou v nemocnici v Prešově.</p><p style="TEXT-ALIGN: justify; BACKGROUND: white">„Rozhodnutí soudu vítáme, protože Soud potvrdil, co Poradna tvrdila od svého založení před deseti lety, a sice že romské ženy byly v nemocnicích nuceně sterilizovány bez jejich informovaného souhlasu. Stěžovatelka je jednou z romských žen, které se s tímto závažným porušením svých práv nesmířily a našly odvahu se proti němu postavit,“ komentuje Vanda Durbáková, právní zástupkyně stěžovatelky.</p><p style="TEXT-ALIGN: justify; BACKGROUND: white">„Tento případ je významným přelomem v úsilí, které vede k vyrovnání se s praxí nucených sterilizací romských žen na Slovensku. Avšak jde jen o vrchol ledovce. Poradna tímto vyzývá slovenskou vládu, aby konečně přestala popírat, že k nuceným sterilizacím na Slovensku docházelo, omluvila se všem obětem této nezákonné praxe a odškodnila je,“ řekla Barbora Bukovská, právní zástupkyně stěžovatelky. </p><p style="TEXT-ALIGN: justify; BACKGROUND: white">„Věřím ve spravedlnost, a proto jsem podala na soud tento případ. Je pro mě nesmírným zadostiučiněním, že po tolika letech soud uznal, že došlo k porušení mých práv,“ řekla paní V. C., stěžovatelka v tomto případě, jíž Evropský soud přiznal v řízení anonymitu, tj. její jméno ani identita nesmí být zveřejněny.</p><p style="TEXT-ALIGN: justify; BACKGROUND: white">Stěžovatelka, romská žena, byla nuceně sterilizována v nemocnici v Prešově dne 23. srpna 2000, při porodu druhého dítěte. Jak je patrné z její zdravotní dokumentace, krátce před tím, než byl její porod ukončen císařským řezem, kdy byla stěžovatelka v<span class="apple-converted-space"> </span><span style="COLOR: windowtext; TEXT-DECORATION: none; text-underline: none">bolestech</span><span class="apple-converted-space"> </span>a měla kontrakce každé tři<span class="apple-converted-space"> </span><span style="COLOR: windowtext; TEXT-DECORATION: none; text-underline: none">minuty</span>, zdravotnický personál jí dal podepsat, že žádá o sterilizaci. Stěžovatelce bylo řečeno, že musí uvedenou „žádost“ podepsat, jinak při dalším porodu zemře „ona nebo dítě“. Stěžovatelka i přesto, že nerozuměla, co sterilizace znamená, „žádost“ podepsala, protože měla velký strach, že by při dalším porodu zemřela. Stěžovatelka se následně od roku 2004 domáhala na slovenských soudech (včetně Ústavního soudu SR) omluvy a odškodnění, ale všechny její žaloby byly zamítnuty. V roce 2007 se obrátila na Evropský soud, kde si stěžovala na porušení svých práv zaručených Evropskou úmluvou o ochraně lidských práv a základních svobod.</p><p style="TEXT-ALIGN: justify; BACKGROUND: white">Dnešní rozhodnutí, kterým Evropský soud stížnosti vyhověl, je prvním z několika případů nuceně sterilizovaných romských žen. Soud konstatoval porušení práva na<span class="apple-converted-space"> </span><span style="COLOR: windowtext; TEXT-DECORATION: none; text-underline: none">ochranu</span><span class="apple-converted-space"> </span>před nelidským a ponižujícím zacházením a práva na ochranu soukromého a<span class="apple-converted-space"> </span><span style="COLOR: windowtext; TEXT-DECORATION: none; text-underline: none">rodinného</span><span class="apple-converted-space"> </span>života. Evropský soud odmítl tvrzení, že sterilizaci bylo nutné provést ze „zdravotních důvodů“, protože sterilizace není život zachraňující úkon, a proto je pro její provedení nezbytný informovaný souhlas stěžovatelky. Podle názoru Soudu nebyl postup personálu prešovské nemocnice v souladu s principy respektování lidské důstojnosti, protože jí nebylo umožněno přijmout svobodné rozhodnutí.</p><p style="TEXT-ALIGN: justify; BACKGROUND: white">„Způsob, jakým se personál nemocnice choval, byl paternalistický, protože v praxi nebyly stěžovatelce navrženy žádné jiné možnosti, pouze to, aby souhlasila s procedurou, kterou lékaři považovali za vhodnou,“ uvádí Soud ve svém rozhodnutí. „Sterilizace těžce zasáhla do fyzické integrity stěžovatelky, protože byla zbavena svých reprodukčních schopností... Lékařský personál tvrdě ignoroval právo na osobní autonomii a možnost volby. Podle Soudu toto zacházení dosáhlo takové závažnosti, aby bylo konstatováno porušení článku 3 Úmluvy [právo na ochranu před nelidským a ponižujícím zacházením].“</p><p style="TEXT-ALIGN: justify; BACKGROUND: white">Evropský soud, kromě konstatování porušení článků 3 a 8 Úmluvy, přiznal stěžovatelce odškodnění ve výši 31 000<span class="apple-converted-space"> </span><span style="COLOR: windowtext; TEXT-DECORATION: none; text-underline: none">EUR</span><span class="apple-converted-space"> </span>a právo na náhradu<span class="apple-converted-space"> </span><span style="COLOR: windowtext; TEXT-DECORATION: none; text-underline: none">nákladů</span>.</p><p style="TEXT-ALIGN: justify; BACKGROUND: white">Rozhodnutí Evropského soudu pro lidská práva je k dispozici (v angličtině) zde:<span style="mso-spacerun: yes">  </span></p><p style="TEXT-ALIGN: justify; BACKGROUND: white"><a title="Otevření do nového okna" href="http://cmiskp.echr.coe.int/tkp197/view.asp?item=26&amp;portal=hbkm&amp;action=html&amp;highlight=&amp;sessionid=81826594&amp;skin=hudoc-en" target="_blank">http://cmiskp.echr.coe.int/tkp197/view.asp?item=26&amp;portal=hbkm&amp;action=html&amp;highlight=&amp;sessionid=81826594&amp;skin=hudoc-en</a> </p><p style="TEXT-ALIGN: right; BACKGROUND: white"><a title="Otevření do nového okna" href="http://www.romea.cz/" target="_blank"><span style="COLOR: windowtext; TEXT-DECORATION: none; text-underline: none">www.romea.cz</span></a> , TZ Poradňa pre občianske a ľudské práva</p><p></p><p style="TEXT-ALIGN: justify; BACKGROUND: white"></p><p style="TEXT-ALIGN: justify; BACKGROUND: white"></p><p></p><p></p><p></p><p></p><p></p></span>
