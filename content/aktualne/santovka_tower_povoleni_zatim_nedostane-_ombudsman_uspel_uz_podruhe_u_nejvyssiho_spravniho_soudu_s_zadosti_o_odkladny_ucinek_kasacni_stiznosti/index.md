---
title: Šantovka Tower povolení zatím nedostane. Ombudsman uspěl už podruhé u
  Nejvyššího správního soudu s žádostí o odkladný účinek kasační stížnosti
date: 2024-08-20T13:33:51.332Z
vystupy:
  - tz
perex: >
  <p>Nejvyšší správní soud (NSS) přiznal odkladný účinek kasační stížnosti
  ombudsmana v&nbsp;případě plánované výškové stavby Šantovka Tower.
  V&nbsp;praxi to znamená, že až do rozhodnutí NSS o samotné kasační stížnosti
  nesmí olomoucký magistrát investorovi vydat povolení stavby.</p>
attachments:
  - title: Usnesení Nejvyššího správního soudu 1 As 146/2024 – 75 ze dne 15. 8. 2024
    file: https://vyhledavac.nssoud.cz/DokumentOriginal/Index/724063
  - title: Tisková zpráva ze dne 4. 7. 2024 – podání druhé kasační stížnosti
    file: https://www.ochrance.cz/aktualne/o_planovane_stavbe_santovka_tower_v_olomouci_bude_podruhe_rozhodovat_nejvyssi_spravni_soud_ombudsman_podal_kasacni_stiznost/
  - title: Kasační stížnost ze dne 3. 7. 2024
    file: https://www.ochrance.cz/aktualne/o_planovane_stavbe_santovka_tower_v_olomouci_bude_podruhe_rozhodovat_nejvyssi_spravni_soud_ombudsman_podal_kasacni_stiznost/kasacni_stiznost_vop.pdf
  - title: Usnesení Krajského soudu v Ostravě - pobočka v Olomouci 65 A 18/2020 ze
      dne 20. 3. 2024
    file: https://www.ochrance.cz/aktualne/o_planovane_stavbe_santovka_tower_v_olomouci_bude_podruhe_rozhodovat_nejvyssi_spravni_soud_ombudsman_podal_kasacni_stiznost/usneseni_ks_ostrava_65_a_18-2020_20.3.2024_.pdf
  - title: Tisková zpráva ze dne 24. 1. 2024 – Nejvyšší správní soud vyhověl kasační
      stížnosti
    file: https://www.ochrance.cz/aktualne/spor_kolem_vyskove_stavby_santovka_tower_v_olomouci_se_vraci_pred_krajsky_soud-_nejvyssi_spravni_soud_vyhovel_stiznosti_ombudsmana/
  - title: Rozsudek Nejvyššího správního soudu 1 As 174/2022 – 92 ze dne 24. 1. 2024
    file: https://vyhledavac.nssoud.cz/DokumentOriginal/Index/717990
  - title: Tisková zpráva ze dne 29. 8. 2022 – přiznání odkladného účinku kasační
      stížnosti
    file: https://www.ochrance.cz/aktualne/nejvyssi_spravni_soud_priznal_odkladny_ucinek_kasacni_stiznosti_ombudsmana_v_pripade_olomoucke_santovka_tower/
  - title: Tisková zpráva ze dne 28. 7. 2022 – podání první kasační stížnosti
    file: https://www.ochrance.cz/aktualne/planovana_stavba_santovka_tower_v_olomouci_miri_k_nejvyssimu_spravnimu_soudu_ombudsman_podal_kasacni_stiznost/
---
<p><em>&bdquo;Jde o zásadní moment. Pokud by stavba dostala v průběhu řízení o mé kasační stížnosti pravomocné povolení, mohla by vzniknout bez ohledu na výsledek soudu. Případný úspěch kasační stížnosti by tak byl fakticky bezcenný,&ldquo;</em> ocenil usnesení NSS ombudsman Stanislav Křeček. U olomoucké pobočky Krajského soudu v&nbsp;Ostravě se ombudsman domáhá takzvanou žalobou ve veřejném zájmu zrušení územního rozhodnutí o umístění stavby Šantovka Tower vydaného olomouckým magistrátem.</p>

<p>Umístění výškové budovy v&nbsp;sousedství městské památkové rezervace podle ombudsmana porušuje současně hned několik veřejných zájmů: od zájmu na ochraně Městské památkové rezervace Olomouc a na zachování hodnot území města Olomouce, které chrání olomoucký územní plán, až po veřejný zájem na ochraně životního prostředí. Zásadní je v&nbsp;tomto případě podle ombudsmana také veřejný zájem na nestranném rozhodování orgánu státní správy.</p>

<p>Krajský soud se žalobou ombudsmana dosud věcně nezabýval. Poprvé ji jako nepřípustnou odmítl na jaře 2022. Podle krajského soudu ombudsman neprokázal k&nbsp;jejímu podání závažný veřejný zájem.</p>

<p>Tehdy se ombudsman poprvé obrátil s&nbsp;<a href="https://www.nssoud.cz/rozhodovaci-cinnost/pruvodce-rizenim/pruvodce-rizenim/opravne-prostredky-proti-rozhodnuti-spravnich-soudu">kasační stížností</a> na Nejvyšší správní soud: <em>&bdquo;Uspěli jsme jak s&nbsp;žádostí o </em><a href="https://www.ochrance.cz/aktualne/nejvyssi_spravni_soud_priznal_odkladny_ucinek_kasacni_stiznosti_ombudsmana_v_pripade_olomoucke_santovka_tower/"><em>přiznání odkladného účinku</em></a><em>, tak se samotnou kasační stížností. NSS uložil olomouckému krajskému soudu, aby znovu na základě námi předložených důkazů posoudil, zda existovalo riziko systémové podjatosti úředníků olomouckého magistrátu. Potvrzení takového rizika by k&nbsp;prokázání závažného veřejného zájmu podle NSS stačilo,&ldquo; </em>shrnul <a href="https://www.ochrance.cz/aktualne/spor_kolem_vyskove_stavby_santovka_tower_v_olomouci_se_vraci_pred_krajsky_soud-_nejvyssi_spravni_soud_vyhovel_stiznosti_ombudsmana/">úspěch první kasační stížnosti</a> ombudsman.</p>

<p>V&nbsp;rozsudku k&nbsp;první kasační stížnosti uvedl NSS několik důvodů, kvůli nimž lze pochybovat o nepodjatosti olomouckého magistrátu: <em>&bdquo;Předně se jedná o kontroverzi samotné stavby a medializaci její výstavby, která se s&nbsp;ní pojí, a zvýšenou &bdquo;podezřívavost&ldquo; vyvolává zejména existence smlouvy o spolupráci mezi městem a investorem, která obsahuje ustanovení o právní odpovědnosti města za zmaření investičního záměru,&ldquo;</em> stojí v&nbsp;<a href="https://vyhledavac.nssoud.cz/DokumentOriginal/Index/717990">rozsudku NSS</a>.</p>

<p>Přesto v&nbsp;březnu 2024 odmítl krajský soud žalobu ombudsmana podruhé. Veřejný ochránce práv podal <a href="https://www.ochrance.cz/aktualne/o_planovane_stavbe_santovka_tower_v_olomouci_bude_podruhe_rozhodovat_nejvyssi_spravni_soud_ombudsman_podal_kasacni_stiznost/">i tentokrát kasační stížnost</a>. V&nbsp;ní s odkazem na rozsudek NSS v&nbsp;prvním kasačním řízení argumentuje také tím, že krajský soud se neřídil závazným právním názorem Nejvyššího správního soudu v&nbsp;bodě týkajícím se právě rizika systémové podjatosti úředníků olomouckého magistrátu.</p>

<p>Na to v aktuálním&nbsp;usnesení o odkladném účinku poukázal i přímo NSS: <em>&bdquo;Nejvyšší správní soud již v předchozím rozsudku v této věci shledal, že závažným veřejným zájmem je v daném případě zájem na nestranném rozhodování veřejné správy s ohledem na možné systémové riziko podjatosti,&ldquo;</em> připomněl v&nbsp;usnesení NSS předseda senátu Ivo Pospíšil.</p>

<p>Přiznání odkladného účinku kasační stížnosti je první krok. Nyní bude Nejvyšší správní soud rozhodovat o stížnosti ombudsmana věcně.</p>

<blockquote>
<p><strong>Milníky žaloby ve veřejném zájmu</strong></p>

<p><strong>2020 </strong></p>

<p><strong>únor:</strong> ombudsmanka A. Šabatová podala Krajskému soudu v&nbsp;Ostravě žalobu ve veřejném zájmu. Požaduje zrušení územního rozhodnutí o umístění stavby Šantovka Tower.</p>

<p><strong>březen:</strong> krajský soud přiznal žalobě odkladný účinek</p>

<p>&nbsp;</p>

<p><strong>2022 </strong></p>

<p><strong>březen:</strong> krajský soud žalobu odmítl jako nepřípustnou</p>

<p><strong>červenec:</strong> ombudsman S. Křeček podal kasační stížnost Nejvyššímu správnímu soudu</p>

<p><strong>srpen:</strong> Nejvyšší správní soud přiznal kasační stížnosti odkladný účinek</p>

<p>&nbsp;</p>

<p><strong>2024</strong></p>

<p><strong>leden:</strong> Nejvyšší správní soud zrušil usnesení krajského soudu a vrátil mu věc k&nbsp;novému projednání</p>

<p><strong>březen:</strong> krajský soud žalobu odmítl jako nepřípustnou</p>

<p><strong>červenec:</strong> ombudsman S. Křeček podal kasační stížnost Nejvyššímu správnímu soudu</p>

<p><strong>srpen:</strong> Nejvyšší správní soud přiznal kasační stížnosti odkladný účinek</p>
</blockquote>
