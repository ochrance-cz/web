---
title: "Nenávistné projevy na internetu – výzkum a doporučení"
vystupy:
  - tz
oldUrl: "/aktualne/tiskove-zpravy-2020/nenavistne-projevy-na-internetu-vyzkum-a-doporuceni/"
date: 2020-05-22
perex: "<p>Ombudsmanka Anna Šabatová se od roku 2016 intenzivněji věnovala problematice nenávistných projevů na internetu, kterou považovala za mimořádně závažnou. S nebezpečností fenoménu souhlasí také ombudsman Stanislav Křeček. Podle něj zvláště v situaci současné epidemie, kdy se komunikace na sociálních sítích zintenzivnila, hrozí, že se lidé uchýlí k vyjádřením, která mohou mít trestně právní rovinu. Justice se s nenávistnými projevy teprve učí zacházet. Zahraniční výzkumy přitom ukazují, že nárůst nenávisti v internetovém prostoru souvisí s vyšším počtem násilných útoků v reálném světě. Internet tak může sloužit jako „předpolí“ pro trestné činy, které ohrožují zdraví, život a integritu člověka. Ombudsmanka se v roce 2019 rozhodla provést výzkum vnitrostátní trestněprávní judikatury soudů v této oblasti a v roce 2020 vydala také doporučení pro dotčené státní orgány. </p>"
---

<!-- imported from the old website -->

<h5>Nenávistné projevy na internetu a rozhodování českých soudů</h5><p>V rámci výzkumu nás informovaly oslovené okresní soudy o celkem 47 rozhodnutích týkajících se nenávistných projevů na internetu, která v rámci trestních řízení vydaly ve sledovaném období od ledna 2016 do června 2019. Nenávistných projevů, o kterých české soudy rozhodovaly, se téměř vždy dopustil muž (94 % případů), u kterého nic nenaznačuje jeho příslušnost k některé menšině (94 %) a který ještě nebyl soudně trestán (91 %). Většina incidentů, které se dostaly před soudy, se odehrála na sociální síti Facebook (83 %).</p><p>Pokud se případ nenávistného projevu na internetu dostal před soud, byl pachatel ve většině případů uznán vinným přinejmenším v prvostupňovém řízení: 91 % případů skončilo odsouzením pachatele. Nejčastějším trestem bylo podmíněné odnětí svobody (průměrně na 10 měsíců) s určením zkušební doby (průměrně 24 měsíců), dále pak peněžitý trest (průměrně 15 800 Kč). Soudy také ukládaly obecně prospěšné práce či propadnutí věci.</p><p>Nejčastější skutkovou podstatou bylo podněcování k nenávisti vůči skupině osob nebo k omezování jejich práv a svobod – soudy takto kvalifikovaly skutky téměř v polovině analyzovaných rozhodnutí (49 %).</p><p>Pro oběti trestných činů představují nenávistné projevy na internetu často enormní zátěž a někdy i zdroj strachu. Terčem výjimečně agresivních nenávistných projevů se stávají ti, kdo se ve veřejném prostoru jasně vyhraní proti původcům nenávistných projevů či vystoupí na obranu jejich obětí.</p><p><b>Celý výzkum je dostupný zde:</b> <a title="Otevření do nového okna" href="/uploads-importESO/47-2019-DIS-PZ-Vyzkumna_zprava.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> https://ochrance.cz/fileadmin/user_upload/ESO/47-2019-DIS-PZ-Vyzkumna_zprava.pdf</a> (2 MB, Adobe Acrobat dokument)</p><h5>Doporučení k nenávistným projevům na internetu</h5><p>V rámci završení aktivit souvisejících s nenávistí na internetu vydala ombudsmanka v lednu 2020 doporučení, která byla adresována Ministerstvu vnitra, Ministerstvu spravedlnosti, Nejvyššímu státnímu zastupitelství, Ministerstvu školství, mládeže a tělovýchovy, Policejnímu prezidiu České republiky, Nejvyššímu soudu, Unii státních zástupců, Soudcovské unii, Justiční akademii, Institutu pro kriminologii a sociální prevenci, Grantové agentuře České republiky a Technologické agentuře České republiky.</p><p><a name="_GoBack"></a>Výše uvedená doporučení mají vést k celkovému zlepšení situace. Jedná se o opatření, která by měla předcházet nenávistným projevům či alespoň zmírňovat jejich dopady. Pro dotčené orgány mají být doporučení spíše vodítkem pro další aktivity v této oblasti, než vyčerpávajícím návodem.</p><h5>Stručný přehled doporučení:</h5><p></p><ul><li>Sjednotit databáze trestné činnosti.</li><li>Provést analýzu souvisejících přestupkových věcí.</li><li>Provádět analýzy související judikatury.</li><li>Zajistit stejnou úroveň ochrany zranitelných skupin před trestnými činy z nenávisti v rámci trestního zákoníku.</li><li>Zorganizovat celostátní kampaň k on-line nenávisti s cílovou skupinou žáků a studentů základních a středních škol.</li><li>Posílit vzdělávání orgánů činných v trestním řízení ohledně problematiky trestné činnosti z nenávisti.</li><li>Pamatovat na zařazení tématu do výzkumů Institutu pro kriminologii a sociální prevenci.</li><li>Podporovat vývoj nástroje pro vyhledávání nenávistných komentářů na sítích.</li><li>Propagovat on-line formulář pro podávání trestních oznámení na Portálu občana.</li><li>Upravit webové stránky Ministerstva vnitra v částech týkajících se extremismu a předsudečné nenávisti.</li></ul><p></p><p>Pokud se o doporučeních i některých dalších aktivitách ombudsmana na tomto poli chcete dozvědět více, otevřete si celý dokument zde: <a title="Otevření do nového okna" href="/uploads-importESO/67-2018-DIS-JV-doporuceni.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> https://ochrance.cz/fileadmin/user_upload/ESO/67-2018-DIS-JV-doporuceni.pdf</a> (1.1 MB, Adobe Acrobat dokument)</p>
