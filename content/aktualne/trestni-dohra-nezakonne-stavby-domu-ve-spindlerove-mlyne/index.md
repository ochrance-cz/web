---
title: "Trestní dohra nezákonné stavby domů ve Špindlerově Mlýně"
tags:
  - Tisková zpráva
oldUrl: "/aktualne/tiskove-zpravy-2017/trestni-dohra-nezakonne-stavby-domu-ve-spindlerove-mlyne"
date: 2017-04-04
perex: "<p>Okresní soud v Trutnově bude ve čtvrtek rozhodovat ve věci úředníků obviněných z maření úkolu úřední osoby z nedbalosti v souvislosti s povolením stavby dvou bytových domů ve Špindlerově Mlýně. Případem se zabýval i zástupce veřejné ochránkyně práv, který zjistil porušení stavebního zákona ze strany stavebního úřadu ve Špindlerově Mlýně a nečinnost Krajského úřadu Královéhradeckého kraje, který mohl částečně věc napravit, ale neudělal to, takže nezákonnost fakticky potvrdil.</p>"
---

<!-- imported from the old website -->

<p>Případ má i trestní dohru, protože policie obvinila vedoucího stavebního úřadu ve Špindlerově Mlýně a referentku Krajského úřadu Královéhradeckého kraje, kterým nyní hrozí trest až pěti let odnětí svobody. Porušili stavební zákon, když umožnili postavit dva bytové domy, jejichž podoba byla v evidentním rozporu s podmínkami územního plánu města. </p> <p>Územní plán města Špindlerův Mlýn v dané lokalitě umožňuje stavby individuálního bydlení, tj. rodinné domy s ubytováním do 8 lůžek. Domy mohou mít maximálně dvě nadzemní podlaží a maximální zastavitelná plocha je 150 m<sup>2</sup>. Důvodem je koncepce zachovat a dotvářet území rodinných domů se zelení a okrasnými zahradami. Investor však zamýšlel postavit zde dva domy se třemi nadzemními podlažími a s podstatně větší zastavitelnou plochou. Přestože to bylo v rozporu s územním plánem, stavební úřad investorovi vyhověl a stavby povolil. </p> <p>Zástupce veřejné ochránkyně práv shledal v takovém jednání rozpor s požadavky stavebního zákona (zákon č. 183/2006 Sb.). Územní plán je totiž pro rozvoj obce dokumentem zásadní důležitosti a jeho požadavky jsou proto pro rozhodování stavebních úřadů závazné. Obec tím dává najevo, jakou výstavbu na svém území považuje za přípustnou a jakou již nikoliv. Stavební úřad se však těmito závaznými požadavky neřídil a v průběhu výstavby svá pochybení ještě prohloubil. Zcela bez vědomí vlastníků okolních pozemků a staveb, jejichž informování je v takovém případě nezbytné, totiž povolil další rozšíření výstavby do podoby, která byla v ještě výraznějším rozporu s územním plánem města Špindlerův Mlýn (mimo jiné provedení nástavby). Novou podobou stavby byla navíc porušena i původní povolení, s nimiž ještě sousedé seznámeni byli.</p> <p>Původní stavební povolení už krajský úřad změnit nemohl z důvodu uplynutí lhůt. Nezabýval se však ani nezákonností rozhodnutí o změně stavby, které ještě zrušit mohl.</p><p> Zprávu z šetření najdete zde: <a title="Otevření do nového okna" href="http://eso.ochrance.cz/Nalezene/Edit/3432" target="_blank">http://eso.ochrance.cz/Nalezene/Edit/3432</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><p>Případu se věnovala i média, např.:</p><ul><li><a href="http://www.lidovky.cz/monstra-kazi-vyhled-miliardari-se-prou-o-haciendy-ve-spindlerove-mlyne-130-/zpravy-domov.aspx?c=A170107_123059_ln_domov_ele"><a href="http://www.lidovky.cz/monstra-kazi-vyhled-miliardari-se-prou-o-haciendy-ve-spindlerove-mlyne-130-/zpravy-domov.aspx?c=A170107_123059_ln_domov_ele" target="_blank">www.lidovky.cz/monstra-kazi-vyhled-miliardari-se-prou-o-haciendy-ve-spindlerove-mlyne-130-/zpravy-domov.aspx</a></a></li><li><a href="http://hradec.idnes.cz/soud-s-uredniky-apartmanove-domy-spindleruv-mlyn-fvt-/hradec-zpravy.aspx?c=A170126_131431_hradec-zpravy_the"><a href="http://hradec.idnes.cz/soud-s-uredniky-apartmanove-domy-spindleruv-mlyn-fvt-/hradec-zpravy.aspx?c=A170126_131431_hradec-zpravy_the" target="_blank">hradec.idnes.cz/soud-s-uredniky-apartmanove-domy-spindleruv-mlyn-fvt-/hradec-zpravy.aspx</a></a></li><li><a title="Otevření do nového okna" href="http://hradecky.denik.cz/zlociny-a-soudy/nelegalni-stavba-urednici-skoncili-u-soudu-20170127.html" target="_blank">http://hradecky.denik.cz/zlociny-a-soudy/nelegalni-stavba-urednici-skoncili-u-soudu-20170127.html</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </li><li><a href="http://www.tyden.cz/rubriky/domaci/krimi/urednici-obvineni-kvuli-vystavbe-apartmanu-ve-spindlu_382434.html?showTab=nejnovejsi"><a href="http://www.tyden.cz/rubriky/domaci/krimi/urednici-obvineni-kvuli-vystavbe-apartmanu-ve-spindlu_382434.html?showTab=nejnovejsi" target="_blank">www.tyden.cz/rubriky/domaci/krimi/urednici-obvineni-kvuli-vystavbe-apartmanu-ve-spindlu_382434.html</a></a> </li><li><a href="https://zpravy.aktualne.cz/regiony/kralovehradecky/dva-urednici-ve-spindlerove-mlyne-umoznili-stavbu-apartmanu/r~2bdc3424129b11e6a77e002590604f2e/">https://zpravy.aktualne.cz/regiony/kralovehradecky/dva-urednici-ve-spindlerove-mlyne-umoznili-stavbu-apartmanu/r~2bdc3424129b11e6a77e002590604f2e/</a></li></ul>
