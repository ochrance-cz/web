---
title: "Nová publikace zkoumá, jak řešit výzvy spojené se stárnutím pracovní síly"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2017/nova-publikace-zkouma-jak-resit-vyzvy-spojene-se-starnutim-pracovni-sily/"
date: 2017-09-15
perex: "<p>Publikace přináší pohled na dopady demografických změn z různých perspektiv a nabízí řešení, jak dosáhnout vhodných pracovních podmínek pro stárnoucí populaci.</p>"
---

<!-- imported from the old website -->

<p>Stárnutí populace v zemích Evropské unie a s tím spojené stárnutí pracovní síly je v současnosti významným trendem, který má řadu socioekonomických dopadů.  Zpráva Towards age-firendly work in Europe: a life-course perspective on work and ageing from EU Agencies se zaměřuje na různé problémy a výzvy, které souvisejí se stárnutím pracovní síly, a analyzuje inovativní řešení. Zpráva vznikla na základě spolupráce čtyř agentur Evropské unie – Eurofound, EU-OSHA, Cedefop a EIGE. Každá z agentur se na demografické změny zaměřuje z odlišné perspektivy a všímá si jejich dopadů na zaměstnanost, pracovní podmínky, vzdělávání a zdraví pracujících osob.</p> <p>Stárnutí pracovní síly má vliv jak na zaměstnanost a pracovní podmínky, tak i na životní úroveň a blahobyt. Prognózy uvádějí, že do roku 2080 budou lidé starší 65 let tvořit až 40 % populace zemí EU. Data ukazují, že se v posledních letech sice zvýšil počet osob starších 55 let participujících na trhu práce a stejně tak se zvyšuje věk osob, které pracovní trh opouštějí, tito lidé však stále čelí řadě překážek.</p> <p>Zpráva upozorňuje, že firmy obvykle nedostatečně věnují pozornost starším zaměstnankyním a zaměstnancům. Ti se setkávají na pracovišti s diskriminací kvůli svému věku častěji než osoby nižšího věku. Důvodem bývá často negativní vnímání osob vyššího věku a s tím spojené předsudky například ohledně jejich schopností učit se novým věcem. Starší zaměstnanci a zaměstnankyně tak mají například horší přístup k firemním vzdělávacím aktivitám. Zpráva dále zkoumá pracovní podmínky starších osob, uvádí příklady politik týkajících se bezpečnosti a ochrany zdraví při jejich práci a rovněž zkoumá možnosti využití odborného školení a celoživotního vzdělávání k podpoře aktivního stárnutí pracovní síly. V neposlední řadě přináší i genderovou perspektivu a upozorňuje na odlišné problémy a výzvy, kterým muži a ženy ve vyšším věku čelí. </p> <p>Zpráva tak poukazuje na nutnost implementovat nové firemní strategie, které by efektivně využily potenciál pracujících osob ve vyšším věku a byly v souladu s demografickými změnami. Přijímaná firemní řešení by měla podporovat aktivní stárnutí a zaručit tak, že starší pracovníci a pracovnice zůstanou aktivní, náležitě kvalifikovaní a zaměstnaní.</p> <p>Celá zpráva k dispozici zde:</p> <a href="https://osha.europa.eu/en/tools-and-publications/publications/towards-age-friendly-work-europe-life-course-perspective-work/view" target="_blank">https://osha.europa.eu/en/tools-and-publications/publications/towards-age-friendly-work-europe-life-course-perspective-work/view</a>
