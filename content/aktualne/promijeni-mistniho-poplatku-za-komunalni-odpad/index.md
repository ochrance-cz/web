---
title: "Promíjení místního poplatku za komunální odpad"
tags:
  - Tisková zpráva
oldUrl: "/aktualne/tiskove-zpravy-2019/promijeni-mistniho-poplatku-za-komunalni-odpad"
date: 2019-06-28
perex: "<p>Ombudsman se ve své praxi setkává s tím, že obecní úřady chybují při promíjení místního poplatku za provoz systému shromažďování, sběru, přepravy, třídění, využívání a odstraňování komunálních odpadů. Ombudsman proto ve spolupráci s Ministerstvem financí a krajskými úřady připravil nový informační leták, který obecním úřadům při rozhodování pomůže. </p>"
---

<!-- imported from the old website -->

<p>V minulosti ombudsman řešil například pochybení úřadů, které rozhodování o prominutí poplatku přenesly na zastupitelstvo či radu obce. Takový postup je v rozporu se zákonem. Navíc při něm dochází k porušení povinnosti mlčenlivosti. </p> <p>I když o prominutí rozhoduje správně obecní úřad, může se dopustit jiných pochybení. Ombudsman například řešil případ obecního úřadu, který nevydal rozhodnutí o žádosti, ale odpověděl pouze neformálním přípisem. Jindy zase byl problém v tom, že se obecní úřad řádně nevypořádal s důvody uvedenými v žádosti o prominutí. </p> <p>Pro žadatele o prominutí je pak důležité vědět, že na prominutí poplatku nebo jeho části není právní nárok. Poplatník musí o prominutí požádat a uvést důvody pro prominutí. Obecní úřad může poplatek prominout z důvodu odstranění tvrdosti právního předpisu, lze-li to s přihlédnutím k okolnostem daného případu ospravedlnit. Promíjení poplatku se řídí pravidly, které úřad musí dodržet.</p> <p>Jak při rozhodování o prominutí postupovat a vyvarovat se chyb poradí obecním úřadům nový informační leták.</p> <p>Ombudsmanka Anna Šabatová dodává: <i>„Jsem ráda, že se díky iniciativě Ministerstva financí daří průběžně řešit problémy v agendě místních poplatků. Bylo pro mne důležité, že jsme mohli aktuální podobu letáku diskutovat se zástupci ministerstva i krajských úřadů. Věřím, že nový leták usnadní obecním úřadům práci.“</i></p> <p><b>Nový leták k promíjení místního poplatku za komunální odpad je dostupný <a href="/uploads-import/Letaky/Komunalni-odpad_promijeni-poplatku.pdf" target="_blank">zde</a>.</b></p> <h5>Vyřešené případy:</h5> <p><a href="https://eso.ochrance.cz/Nalezene/Edit/6906" target="_blank">https://eso.ochrance.cz/Nalezene/Edit/6906</a> </p> <p><a href="https://eso.ochrance.cz/Nalezene/Edit/4800" target="_blank">https://eso.ochrance.cz/Nalezene/Edit/4800</a> </p> <p><a href="https://eso.ochrance.cz/Nalezene/Edit/4834" target="_blank">https://eso.ochrance.cz/Nalezene/Edit/4834</a> </p>
