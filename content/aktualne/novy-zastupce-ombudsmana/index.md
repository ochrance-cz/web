---
title: "Nový zástupce ombudsmana"
oldUrl: "src/www.ochrance.cz/aktualne/tiskove-zpravy-2013/novy-zastupce-ombudsmana"
date: 2013-04-04
perex: "<p></p>"
---

<!-- imported from the old website -->

<p>Novým zástupcem veřejného ochránce práv byl zvolen dosavadní poslanec ČSSD JUDr. Stanislav Křeček. Jako kandidáta na tuto funkci ho navrhoval Senát i bývalý prezident Václav Klaus. V Poslanecké sněmovně získal v tajné volbě 83 ze 164 možných hlasů.</p><p>Podle zákona o veřejném ochránci práv se své funkce ujme složením slibu do rukou předsedkyně Poslanecké sněmovny. Musí tak učinit do 10 dnů ode dne zvolení.</p><p>Zástupce veřejného ochránce práv zastupuje ochránce v plném rozsahu v době jeho nepřítomnosti. Ochránce ho může pověřit výkonem části své působnosti. </p>Pro výkon funkce zástupce platí stejné podmínky, jako pro ochránce, tj. nesmí být členem žádné politické strany, nesmí zastávat funkci prezidenta, poslance, senátora či soudce, ani vykonávat činnost ve veřejné správě, nesmí vykonávat výdělečnou činnost (s výjimkou vědecké, pedagogické, publicistické či umělecké).
