---
title: Odzvoňme tělesným trestům a zjednodušme rozvody, vyzývá senátory nový
  zástupce dětského ombudsmana Schorm
date: 2025-07-03T15:25:00
vystupy:
  - tz
perex: <p>Senát na aktuální&nbsp;schůzi projedná&nbsp;novelu,
  která&nbsp;výrazným způsobem posílí práva dětí. Novela&nbsp;občanského
  zákoníku deklaruje nepřijatelnost tělesného trestání dětí a počítá&nbsp;se
  zjednodušením a efektivnějším řešením rozvodů. Od 1. 7. 2025 hájí práva a
  zájmy dětí dětský ombudsman, jehož funkci dočasně zastává&nbsp;Vít Alexander
  Schorm.&nbsp;Ze své&nbsp;nové&nbsp;pozice zástupce dětského ombudsmana
  vyzývá&nbsp;všechny senátory, aby s&nbsp;přijetím novely neotáleli.&nbsp;</p>
---
<p>
<i>„V posledních dnech se začaly ozývat hlasy, které&nbsp;brojí proti přijetí novely. Musíme si ale uvědomit, že zde v&nbsp;Senátu nyní rozhodujeme o nejcitlivější části naší společnosti, o dětech. Rozvodová řízení jsou v&nbsp;mnohých případech zdlouhavá&nbsp;a nejvíce to odnáší právě děti, které&nbsp;to může poznamenat na celý život. Novela počítá&nbsp;například se sloučením rozvodového a opatrovnického řízení do jednoho soudního řízení. Obsahuje ale další prvky, které&nbsp;celý&nbsp;proces výrazně urychlí. Vyzývám proto všechny senátory, aby novelu zákona přijali,“&nbsp;</i>uvedl zástupce dětského ombudsmana Vít Alexander Schorm.</p>
<p>Novela občanského zákoníku počítá&nbsp;také&nbsp;s ustanovením o nepřijatelnosti fyzického trestání dětí. 
<i>„Fyzické&nbsp;tresty nelze v&nbsp;21. století využívat jako výchovný prostředek. Násilí, ať už fyzické&nbsp;nebo psychické, ani ponižování&nbsp;do výchovy a do života dětí nepatří. Nemůžeme to dále tolerovat,“ </i>doplnil Schorm.
<i>&nbsp;</i></p>
<blockquote>
<p>
<strong>Jaké&nbsp;hlavní změny přinese novela občanského zákoníku?</strong></p>
<p>Výslovně zakotvuje zásadu nepřijatelnosti tělesného trestání dětí, jejich duševního strádání a jiných ponižujících opatření.</p>
<p>Zjednodušuje rozvodové řízení.</p>
<p>Nahrazuje předběžné&nbsp;opatření prozatímním rozhodnutím (s platností na tři měsíce); před jeho vydáním budou slyšeni všichni&nbsp;účastníci řízení.</p>
<p>Zavádí rovnocennou péči rodičů a ruší pojmy společná&nbsp;a střídavá&nbsp;péče.&nbsp;</p>
<p>Ruší povinné&nbsp;zastoupení dítěte kolizním opatrovníkem, pokud soud neshledá&nbsp;střet zájmů mezi rodičem a dítětem.</p></blockquote>
