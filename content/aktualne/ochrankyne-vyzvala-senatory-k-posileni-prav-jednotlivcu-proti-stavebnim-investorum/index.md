---
title: "Ochránkyně vyzvala senátory k posílení práv jednotlivců proti stavebním investorům"
oldUrl: "src/www.ochrance.cz/aktualne/tiskove-zpravy-2017/ochrankyne-vyzvala-senatory-k-posileni-prav-jednotlivcu-proti-stavebnim-investorum"
date: 2017-05-17
perex: "<p>Ochránkyně požádala senátory, aby věnovali zvýšenou pozornost novele stavebního zákona, kterou senátní výbory aktuálně začínají projednávat. Upozorňuje je, že některé navrhované změny mohou v praxi vyvolat víc problémů a konfliktů a výrazně mohou snížit ochranu práv jednotlivců. Vychází přitom z mnohaletých zkušeností veřejného ochránce práv z šetření několika tisíc podnětů z oblasti stavebního řádu.</p>"
---

<!-- imported from the old website -->

<p>Za nejzávažnější považuje ochránkyně nově zaváděnou možnost postavit jakkoli velký rodinný dům, bytový dům nebo objekt rodinné rekreace pouze na ohlášení. Současně s tím dává stavebníkovi právo, aby sám posoudil, kdo ze sousedů bude stavbou přímo dotčen, čí souhlas se stavbou tedy potřebuje.</p> <p>V současné době je možné na ohlášení postavit stavbu do 150 m<sup>2</sup> a je třeba mít souhlas všech vlastníků sousedních pozemků. Novela bude v praxi znamenat, že komukoli může v sousedství vyrůst libovolně velká stavba, aniž by se o záměru předem dozvěděl a aniž by se mohl bránit. Stavebník totiž může snadno eliminovat případné nesouhlasící sousedy tím, že je nevyhodnotí jak „přímo dotčené“, tudíž jejich souhlas nebude potřebovat. Stavebník pak může stavbu zahájit do dvou let od ohlášení, ale opomenutí sousedé mají na obranu jen rok. Stačí tedy, aby stavebník rok počkal, a když se ze zahájených prací sousedé o záměru stavby dozví, je pro ně pozdě a reálné nápravy se nedovolají.</p><p> K opomíjení sousedů dochází podle poznatků ochránkyně v praxi i za stávající právní úpravy, kdy stavebníci spoléhají na nedůsledné ověřování ohlašování ze strany stavebních úřadů. Novela zákona podle ochránkyně opomíjení práv dotčených sousedů ještě usnadní, navíc pro mnohem rozsáhlejší stavby, než je tomu dosud.</p><p><a title="Otevření do nového okna" href="https://www.ochrance.cz/fileadmin/user_upload/VOP/Tiskove_zpravy_prilohy/Senat-Stanovisko-VOP-novela-SZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Stanovisko ochránkyně pro Senát</a> (211.2 kB, Adobe Acrobat dokument)</p>
