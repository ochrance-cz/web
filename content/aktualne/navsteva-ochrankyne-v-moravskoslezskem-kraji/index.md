---
title: "Návštěva ochránkyně v Moravskoslezském kraji"
tags:
  - Tisková zpráva
oldUrl: "/aktualne/tiskove-zpravy-2014/navsteva-ochrankyne-v-moravskoslezskem-kraji"
date: 2014-11-29
perex: "<p></p>"
---

<!-- imported from the old website -->

<p>Po krátké přestávce pokračují návštěvy veřejné ochránkyně práv Anny Šabatové v regionech <strong>ve čtvrtek 4. prosince</strong> návštěvou Moravskoslezského kraje. V rámci osvětové kampaně „Zajímáte nás“ se setká s občany, se zástupci úřadů a navštíví domov pro osoby se zdravotním postižením. Cílem je zvyšovat právní povědomí občanů, povzbudit je v řešení problémů a informovat je o působnosti veřejného ochránce práv. Zájemci mohou využít návštěvy i k podání podnětu ochránkyni. </p><p>Návštěvu kraje zahájí veřejná ochránkyně práv <strong>v 9:00 h v domově pro osoby se zdravotním postižením Zámek Nová Horka v Novém Jičíně</strong>. Seznámí se s fungováním zařízení, podmínkami, v nichž klienti pobývají a hovořit bude i s personálem.</p><p><strong>V 11:00 h otevře ochránkyně dočasný informační stánek v předsálí zasedací místnosti zastupitelstva Moravskoslezského kraje na Krajském úřadě v Ostravě</strong>. Právníci Kanceláře veřejného ochránce práv zde budou <strong>až do 16:00 h přijímat od občanů podněty</strong> (stížnosti na úřady či na diskriminaci), vysvětlovat působnost a pravomoci ochránkyně, průběh šetření i to, jak může ochránkyně v konkrétních případech pomoci. Otevření stánku bude i příležitostí pro krátký tiskový brífink.</p><p>Návštěva v regionu je pro ochránkyni i příležitostí k <strong>setkání se zástupci kraje a obcí</strong>, kterým také vysvětlí působnost veřejného ochránce práv, neformálně je informuje o nejčastějších problémech, s nimiž se na ni lidé z Moravskoslezského kraje obracejí, a seznámí se i s pohledem úřadů na časté potíže.</p><p>V dopoledních hodinách se bude současně konat i část osvětové kampaně určená mládeži. V poslední době totiž ochránkyně častěji eviduje i dotazy či podněty od dětí a náctiletých.  Právníci Kanceláře veřejného ochránce práv proto navštíví <strong>Gymnázium Olgy Havlové v Ostravě-Porubě</strong> s interaktivním výukový program, který pomocí hry s divadelními prvky a workshopu studenty vtáhne do diskuze o jejich právech, toleranci k odlišnosti a občanské odpovědnosti. Studenti se také seznámí s působností a činností veřejné ochránkyně práv, dozví se, jak a s čím se na ni mohou obracet. S právníky Kanceláře veřejného ochránce práv budou moci také prodiskutovat některé vážné situace, do nichž se sami mohou dostat.</p><p>Návštěvu ochránkyně v Moravskoslezském kraji zakončí <strong>v 18:00 h komponovaný večer pro veřejnost s možností diskuze s ochránkyní. Koná se v Městské knihovně ve Frýdku-Místku</strong> a hlavní téma večera mohou rozhodnout sami občané prostřednictvím hlasování v knihovně a na internetu. Vybírají mezi tématem diskriminace ze strany zaměstnavatele a problémem hluku ze sousedství, včetně sousedských sporů. Úvodní krátké divadelní představení nejprve účastníky vtáhne do reálného příběhu, který mohou komentovat a aktivně do něj zasahovat svými zkušenostmi a náměty, jak by šlo popisovaný problém řešit. V následné diskuzi s veřejnou ochránkyní práv a jejími právníky se pak dozví, jak by měli postupovat, jaká jsou jejich práva, kdy a jak jim může veřejný ochránce práv pomoci. Vstup na večerní setkání je volný.</p><p> </p><p>Osvětová setkání &quot;Zajímáte nás&quot; se konají v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu_04.jpg.jpg" height="67" width="622" alt="" /></p>
