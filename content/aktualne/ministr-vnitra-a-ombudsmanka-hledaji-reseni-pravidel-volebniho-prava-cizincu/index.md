---
title: "Ministr vnitra a ombudsmanka hledají řešení pravidel volebního práva cizinců"
tags:
  - Tisková zpráva
oldUrl: "/aktualne/tiskove-zpravy-2014/ministr-vnitra-a-ombudsmanka-hledaji-reseni-pravidel-volebniho-prava-cizincu"
date: 2014-08-29
perex: "<p>Ochránkyně se sešla s ministrem vnitra k jednání o změně pravidel účasti občanů EU v komunálních volbách. Ministr přislíbil vydat v nejbližší době závazné právní stanovisko.</p>"
---

<!-- imported from the old website -->

<p>Smlouva o fungování Evropské unie přiznává právo účastnit se voleb do zastupitelstev krajů a obcí v zemi, kde mají bydliště. Stávající volební zákon v ČR však právo účastnit se komunálních voleb přiznává jen občanům, kteří jsou v den voleb v příslušné obci přihlášeni k trvalému pobytu. V případě občanů ČR je o pouhý „evidenční“ trvalý pobyt podle zákona o evidenci obyvatel. Pro cizince je však trvalým pobytem povolení k pobytu na území České republiky, které lze získat zásadně až po několika letech (zpravidla pěti) nepřetržitého pobytu na území ČR. Tato podmínka tak představuje přímý rozpor s právem EU, které hovoří o „bydlišti“. </p><p>Ministr vnitra ochránkyni informoval, že ministerstvo už pracuje na novém volebním zákonu, který bude tuto problematiku upravovat.</p><p>Více o jednání na ministerstvu najdete <a title="Otevření do nového okna" href="http://www.mvcr.cz/clanek/ministerstvo-vnitra-a-ombudsmanka-hledaji-reseni-pravidel-volebniho-prava-cizincu.aspx" target="_blank">zde</a> .</p>
