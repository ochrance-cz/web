---
title: "Návštěvy pacientů v terminálním stadiu ve zdravotnickém zařízení"
vystupy:
  - tz
oldUrl: "/aktualne/tiskove-zpravy-2020/navstevy-pacientu-v-terminalnim-stadiu-ve-zdravotnickem-zarizeni"
date: 2020-11-03
perex: "<p>Zástupkyně ombudsmana Monika Šimůnková se setkává s přibývajícím množstvím dotazů týkajících se návštěv ve zdravotnických zařízeních, zvláště v souvislosti s okamžiky nejsmutnějšími, a to návštěvami umírajících blízkých osob. Zákon o veřejném ochránci práv ji neopravňuje zasahovat do postupu nemocnice v této věci, nemůže proto přímo působit na poskytovatele zdravotních služeb. Rozhodli jsme se ale přehledně shrnout, jaké možnosti lidé v této nelehké situaci během krizových opatření mají.  </p>"
---

<!-- imported from the old website -->

<p>Vláda zakázala u poskytovatelů zdravotních služeb návštěvy pacientů. <b>Návštěvu umírajících však výjimka v přijatých vládních krizových opatřeních umožňuje.</b> V případě, že se člověk ocitne v terminálním stadiu nemoci, je dané zařízení povinno návštěvu umožnit.  </p><h5>Zákaz návštěv se netýká těchto případů: </h5><p></p><ul><li>přítomnost třetí osoby při porodu ve zdravotnickém zařízení za stanovených podmínek; </li><li>návštěv nezletilých pacientů; </li><li>návštěv pacientů s omezenou svéprávností; </li><li><b>návštěv pacientů v hospicech a dalších pacientů v terminálním stadiu nevyléčitelného onemocnění. </b></li></ul><p></p><h5>Jak byste měli postupovat? </h5><p>Zdravotní stav pacienta posoudí individuálně ošetřující lékař i s ohledem na jiná onemocnění. Pokud se člověk ocitne v terminálním stadiu onemocnění, musí nemocnice umožnit návštěvu a případné poslední rozloučení. V případě nesouhlasu s postupem personálu se písemně obraťte na vedení nemocnice. </p><h5>Leták k postupu při podání stížnosti ve zdravotnictví: </h5><p><a href="/uploads-import/Letaky/Zdravotnictvi-stiznosti.pdf" target="_blank" rel="noreferrer noopener">/uploads-import/Letaky/Zdravotnictvi-stiznosti.pdf</a> </p>
