---
title: "Na semináři ve Štrasburku se diskutovalo o podmínkách ve věznicích"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/na-seminari-ve-strasburku-se-diskutovalo-o-podminkach-ve-veznicich/"
date: 2015-05-12
perex: "<p>Přeplněné věznice a špatné podmínky v nich. Jak z toho ven? Mohou pomoci alternativy k uvěznění? A jak může veřejný ochránce práv napomoci předcházení špatnému zacházení? Tato témata byla předmětem semináře ve Štrasburku, kterého se 7. a 8. května zúčastnil i zástupce Oddělení dohledu nad omezováním osobní svobody z Kanceláře veřejného ochránce práv.</p>"
---

<!-- imported from the old website -->

<p>Již druhý seminář pořádaný Radou Evropy, ERA a spolufinancovaný Evropskou komisí se soustředil na téma alternativ k uvěznění a zlepšování podmínek v místech, kde jsou lidé zbaveni osobní svobody. O své zkušenosti se podělili řečníci z různých prostředí: členové výborů pro prevenci mučení (CPT, SPT, NPM), akademičtí pracovníci, ředitel věznice, soudkyně a další hosté.</p><p>V příspěvcích se odborníci zabývali implementací doporučení orgánů Rady Evropy, doporučení CPT a současnými trendy ve standardizaci pravidel pro uvěznění, a to zvláště s poukazem na připravovanou revizi standardů Organizace spojených národů, které se týkají zacházení s odsouzenými (viz <a title="Otevření do nového okna" href="http://www.unodc.org/documents/justice-and-prison-reform/4th_Meeting_March_2015/V1501928_-_English.pdf" target="_blank">http://www.unodc.org/documents/justice-and-prison-reform/4th_Meeting_March_2015/V1501928_-_English.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />).</p>
