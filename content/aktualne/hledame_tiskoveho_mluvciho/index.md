---
title: Hledáme tiskového mluvčího
date: 2021-03-30T12:31:45.813Z
perex: Do mediálního týmu hledáme pracovníka či pracovnici na pozici tiskového
  mluvčí. Uzávěrka přihlášek je 19. dubna!
---
## TISKOVÝ MLUVČÍ, TISKOVÁ MLUVČÍ

Do mediálního týmu Kanceláře veřejného ochránce práv hledáme tiskového mluvčího nebo tiskovou mluvčí.

Svoje přihlášky do výběrového řízení včetně strukturovaného profesního životopisu posílejte na lzicarova@ochrance.cz.

**Uzávěrka přihlášek je 19. dubna 2021 12:00.**

Na termínu nástupu se dohodneme.

### Práce na této pozici zahrnuje zejména:

* zastupování instituce v roli tiskové/ho mluvčí/ho,
* tvorbu tiskových zpráv, organizaci tiskových konferencí,
* spolupráci s novináři a médii,
* zajištění informačních, publicistických a tiskových vztahů k veřejnosti, hromadným sdělovacím prostředkům a zpravodajským agenturám,
* spolupráci při tvorbě a realizaci mediální strategie instituce,
* přípravu příspěvků na sociální sítě, zpracování jejich jazykové i grafické podoby,
* rozšiřování komunikačních kanálů, sledování periodik.

### Hledáme člověka:

* s ukončeným vysokoškolským vzděláním,
* s pracovní zkušeností alespoň 5 let v oblasti public relations, případně ve sdělovacích prostředcích,
* s výbornou znalostí českého jazyka a schopností vyjadřovat se srozumitelně a výstižně,
* se znalostí angličtiny alespoň na úrovni B1/B2,
* zorientovaného v působnosti a činnosti veřejného ochránce práv či obecně v oblasti práva,
* týmového, otevřeného, přátelského, spolehlivého, tvořivého, s přesvědčivým vystupováním, 
* pro kterého tato kreativní a rozmanitá práce bude i příležitostí pro osobní a profesní rozvoj.

### Našim zaměstnankyním a zaměstnancům nabízíme:

* platové ohodnocení dle nařízení č. 341/2017 Sb., zařazení do 13. platové třídy; výše platu závisí na délce předchozí praxe; po zapracování přiznání osobního ohodnocení; kvartální odměny,
* smlouvu na dobu určitou 1 rok,
* neformální, přátelské a podporující prostředí,
* jazykovou výuku a další možnosti vzdělávání a rozvoje,
* flexibilní pracovní dobu,
* možnost práce z domova,
* 5 týdnů dovolené ročně,
* 4 dny zdravotního volna ročně,
* stravování v místě pracoviště nebo příspěvek na stravování 84 Kč/den,
* možnost zařazení dítěte do dětské skupiny v budově pracoviště.