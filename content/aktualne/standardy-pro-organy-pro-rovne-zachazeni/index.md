---
title: "Standardy pro orgány pro rovné zacházení"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2017/standardy-pro-organy-pro-rovne-zachazeni/"
date: 2017-04-06
perex: "<p>Evropská síť orgánů pro rovné zacházení (Equinet) vydala pracovní dokument „Vytváření standardů pro orgány pro rovné zacházení“. </p>"
---

<!-- imported from the old website -->

<p>Dokument vymezuje pravidla, která by orgány pro rovné zacházení mohly prosazovat, sjednávat a podporovat ve vztahu k evropským a národním orgánům. Ne všechny orgány pro rovné zacházení v Evropě jsou totiž nezávislé a mají dostatečné podmínky pro účinné prosazování práva na rovné zacházení. V minulosti jsme byli svědky situací, kdy:</p><ul><li>státy škrtaly v rozpočtech orgánů pro rovné zacházení a ty pak nemohly efektivně plnit svou funkci,</li><li>politici a političky zasahovaly do činnosti orgánů v nepřípustné míře (vedoucí pracovníci či pracovnice byli odvoláni, protože se vyjadřovali k nepopulárním tématům),</li><li>národní parlamenty přidávaly orgánům nové kompetence, které nesouvisely s rovným zacházením, případně k výkonu nových kompetencí nezajistily dostatečné lidské a materiální zdroje.</li></ul><p><span style="font-size: 12.8px;">Orgány pro rovné zacházení přitom přispívají k dosažení důležitých a žádoucích změn na úrovni jednotlivců, institucí i celé společnosti. Vydaný dokument usiluje o stanovení minimálních základních standardů a zároveň i o stanovení standardů, které by zajistily, že orgán pro rovné zacházení rozvine svůj potenciál naplno.</span></p> <p>Standardy mají čtyři pilíře:</p> <h5>Působnost</h5> <p>Orgány pro rovné zacházení jsou nezávislými orgány zřízenými zákonem. Musí mít širokou působnost pro prosazování a dosahování rovného zacházení v praxi a pro boj s veškerými formami diskriminace ve všech oblastech společenského života.</p> <h5>Úplná nezávislost</h5> <p>Orgány pro rovné zacházení musí být zcela nezávislé, aby bez zásahu jiných subjektů mohly uplatňovat své pravomoci, stanovovat vlastní priority, publikovat stanoviska k rovnému zacházení, diverzitě a zákazu diskriminace a dle vlastního uvážení řídit a využívat své lidské a finanční zdroje.</p> <h5>Účinnost</h5> <p>Orgány pro rovné zacházení musí mít pravomoci, lidské a finanční zdroje nezbytné pro uplatnění všech funkcí a pravomocí těchto orgánů. A to v rozsahu a způsobem, který přinese viditelné výsledky a plně rozvine jejich potenciál.</p> <h5>Institucionální rámec</h5> <p>Orgány pro rovné zacházení působí v širším institucionálním rámci a jejich úkolem je boj proti diskriminaci a prosazování rovného zacházení na vnitrostátní úrovni; pro dosažení úplného rovného zacházení v praxi k nim musí mít diskriminovaní jedinci přístup.</p> <p>Orgány pro rovné zacházení fungují ve všech členských státech Evropské unie a mimo ni. Liší se svou velikostí, pravomocemi, rozpočtem či vnitřní strukturou. Některé orgány se zaměřují pouze na rovné příležitosti žen a mužů, jiné mají širší úkoly (např. ombudsmani či instituce na ochranu lidských práv). Bližší informace o jednotlivých orgánech pro rovné zacházení jsou k nalezení na webových stránkách mezinárodní sítě Equinet (v anglickém jazyce): <a title="Otevření do nového okna" href="http://www.equineteurope.org/" target="_blank">http://www.equineteurope.org/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p> <p><a name="_GoBack"></a>Celý text pracovního dokumentu v českém znění:</p> <a title="Otevření do nového okna" href="http://www.equineteurope.org/IMG/pdf/czech_-_equinet_workingpaper_standardsnebs_nov_2016-2.pdf" target="_blank">http://www.equineteurope.org/IMG/pdf/czech_-_equinet_workingpaper_standardsnebs_nov_2016-2.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />
