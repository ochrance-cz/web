---
title: "25 let Evropského výboru pro prevenci mučení"
tags:
  - Tisková zpráva
oldUrl: "/aktualne/tiskove-zpravy-2015/25-let-evropskeho-vyboru-pro-prevenci-muceni"
date: 2015-03-24
perex: "<p>CPT své narozeniny oslavil na počátku března konferencí s podtitulem Inventura a vykročení vpřed. Veřejná ochránkyně práv, představitelka českého národního preventivního mechanismu (NPM), byla při tom.</p>"
---

<!-- imported from the old website -->

<p>V roce 2015 si rodina evropských národů připomíná 25. výročí činnosti Evropského výboru pro prevenci mučení a nelidského nebo ponižujícího zacházení nebo trestání. Vedle aktualizace svých standardů výbor rovněž předkládá nové výzvy. Ústředním tématem výroční konference ve Štrasburku byl boj s nepostižitelností personálu detenčních zařízení při páchání špatného zacházení. Ve 24. výroční zprávě výbor označuje jako zvláštní výzvu pro svou práci fenomén zastrašování a odvetných opatření (vůči umístěným osobám ze strany personálu). </p><p>Úvodní odborný příspěvek přednesl Jean-Marie Delarue, člověk, který v letech 2008–2014 vykonával ve Francii funkci národního preventivního mechanismu. Ve svém vystoupení tváří v tvář dvěma stovkám odborníků z celé Evropy vyslovil, co považuje za klíčové pro NPM i pro ochranu před špatným zacházením na místech omezení osobní svobody obecně.</p><ul><li>Předně pan Delarue klade velký důraz na nezávislost NPM; znamená podle něho také nepodílet se na aktivitách spojených s vládou jako mocí.</li><li>Upozorňuje na nutnost pracovat s tím, že práce NPM nemá každodenní viditelné plody – klade to nároky na trpělivost a přesvědčivost.</li><li>Vidí jako smysluplné pro NPM sdílet metodu (na plenárním fóru výslovně ocenil spolupráci francouzského a českého NPM).</li><li>Nabídl neradostnou francouzskou zkušenost: Problematika terorismu a organizovaného zločinu dává prostor divným konstrukcím jakési „soutěže“ mezi lidskými právy a zájmy občanů. Hledání rovnováhy mezi ochranou bezpečnosti a základními svobodami nelze nahradit úvahou, že buď jedno, nebo druhé. Většinou související teoretické úvahy zastírají přízemní fakt, že na nějaká opatření chybí peníze. </li><li>Jasně vyslovil závislost mezi počtem (nedostatkem) <a name="_GoBack"></a>personálu a brutalitou (odkazoval se na své zkušenosti ve vztahu k francouzskému vězeňství), a tak nesmí být žádný prostor pro kompromisy.</li><li>Položil provokativní otázku: Jak vést vězně k respektování zákona, když se ve vězení zákon nerespektuje, když strážný má vždy pravdu?</li><li>Důležitým tématem jsou podle něj tzv. reprisals, tedy odvetná opatření. Francouzský NPM se například setkal při návštěvě věznice s tím, že personál si pořídil seznam vězňů, kteří si v minulosti na něco NPM stěžovali.</li></ul><p>Mezi účastníky konference měli čestné místo také představitelé Podvýboru pro prevenci mučení (SPT), kteří mj. oznámili, že k Opčnímu protokolu k úmluvě proti mučení (OPCAT) přistoupilo již více než 70 států světa. Národních preventivních mechanismů bylo zřízeno 60. </p><p>Pro více informací o konferenci viz <a title="Otevření do nového okna" href="http://www.cpt.coe.int/en/conferences/cpt25.htm" target="_blank">http://www.cpt.coe.int/en/conferences/cpt25.htm</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
