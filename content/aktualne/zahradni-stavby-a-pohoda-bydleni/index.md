---
title: "Zahradní stavby a pohoda bydlení"
tags:
  - Tisková zpráva
oldUrl: "/aktualne/tiskove-zpravy-2006/zahradni-stavby-a-pohoda-bydleni"
date: 2006-06-07
perex: "<p></p>"
---

<!-- imported from the old website -->

<p>V posledních letech se zvyšuje zájem lidí o nejrůznější druhy zahradních staveb, což souvisí se současným trendem trávit volný čas jak mimo domov, tak ve vlastní, pokud možno obytné, zahradě. Nabídka různých typů zahradních staveb je v současné době značná. Jedná se především o stavby zahradních bazénů, krbů, teras, venkovních posezení krytých pergolami (krytých či otevřených) včetně nejrůznějších dřevěných staveb pro uložení zahradního nářadí.<p></p></p><p><strong>Příklady zahradních staveb:<p></p></strong></p><p>·  Zahradní krb,<p></p></p><p>·  venkovní terasa s krbem či s grilem,<p></p></p><p>·  stavba bazénu,<p></p></p><p>·  stavba zahradního (nářaďového) domku,<p></p></p><p>·  oplocení terasy, oplocení bazénu,<p></p></p><p>·  soukromé sportovní plochy (hřiště)<p></p></p><p><strong>Nezapomínat na stavební úřad<p></p></strong></p><p>Mnohdy si však lidé, v nadšení z co nejrychlejší realizace nového zahradního doplňku, neuvědomují, že i s realizací těchto technicky jednoduchých staveb, jsou spojeny také povinnosti na úseku stavebního zákona, povinnost stavbu ohlásit místní stavební komisi, případně stavebnímu úřadu, a to včetně doložení technického provedení předmětné stavby; popřípadě nutnost projednání stavby v územním, stavebním a následně kolaudačním řízení.<p></p></p><p><strong>Možné negativní účinky zahradních staveb na pohodu bydlení:<p></p></strong></p><p>·  Obtěžování kouřem a zápachem (např. udírna, krb, gril),<p></p></p><p>·  obtěžování hlukem (bazén, obytná terasa – lidské hlasy, hudební produkce),<p></p></p><p>·  stínění (např. oplocení),<p></p></p><p>·  rušení výhledu,<p></p></p><p>·  ztráta soukromí,<p></p></p><p>·  údržba sousední stavby,<p></p></p><p>·  poškození sousední stavby.<p></p></p><p><strong>Obtěžování kouřem může řešit obecní úřad<p></p></strong></p><p>Místní obecní úřad je ve smyslu zákona č. 86/2002 Sb., o ochraně ovzduší, příslušným orgánem ochrany ovzduší pro malé stacionární zdroje znečišťování ovzduší, kterým mohou být například zahradní krby. Nelze tedy vyloučit, že v určitých typech případů se budou lidé obracet se stížností na obtěžování kouřem rovněž na obecní úřad. Provozovatel malého zdroje znečišťování ovzduší je povinen dodržovat přípustnou tmavost kouře a přípustnou míru obtěžování zápachem a neobtěžovat kouřem a zápachem osoby ve svém okolí a obydlené oblasti.<p></p></p><p><strong>Pohoda bydlení<p></p></strong></p><p>Jednou z velmi častých námitek, s níž se musí stavební úřady potýkat, je námitka narušení, snížení či ztráty pohody bydlení. Vzhledem k tomu, že jde o pojem stavebními předpisy nedefinovaný, není role stavebních úřadů jako hodnotitele narušení či ztráty pohody bydlení nijak jednoduchá. Stavební úřady ne vždy námitky tohoto druhu vyhodnotí správně a především dostatečně vyčerpávajícím způsobem.<p></p></p><p><strong>Právní úprava<p></p></strong></p><p>Pojem pohoda bydlení je obsažen v ustanovení § 4 odst. 1 vyhlášky č. 137/1998 Sb., o obecných požadavcích na výstavbu, kde se uvádí:<p></p></p><p><i>„Umístění staveb musí odpovídat urbanistickému a architektonickému charakteru prostředí a požadavkům na zachování pohody bydlení.“<p></p></i></p><p><strong>Princip garance pohody bydlení<p></p></strong></p><p>K výše uvedenému je třeba dodat, že stavební úřad nemůže v situaci, kdy stavebník splní podmínky stanovené právními předpisy na úseku stavebního řádu, reagovat jinak, než se stavbou souhlasit (souhlasit s ohlášením nebo vydat stavební povolení). Nicméně jsou případy, kdy ani <i>„garance pohody bydlení“</i> v podobě limitních hodnot negativních účinků nereflektuje v dostatečné míře zájmy osob ve stavbou dotčené lokalitě. Práh vnímání negativních účinků stavby je u jednotlivých osob zcela subjektivní a nemusí se ve všech případech shodovat s hranicí, kterou striktně stanoví právní předpisy. Přestože tedy stavba (resp. její provoz) nepřekračuje limitní hodnoty negativních účinků, může být zdrojem obtěžování <i>„nad míru přiměřenou poměrům“</i>, což je kategorie občanského zákoníku (§127 a násl.), který s ní pracuje v rámci právní úpravy sousedských práv.<p></p></p><p><strong>Princip sousedské tolerance<p></p></strong></p><p>Sousedské vztahy jsou již ze své podstaty vztahy dlouhodobými. Je tomu tak proto, že jsou silně spjaty s nemovitostmi a především lidmi, kteří v nich delší dobu bydlí. Jejich narušení se tedy nezbytně promítá nejen na vzhledu staveb, ale také v životě jejich obyvatel. Pro tyto případy je příznačné, že je provázejí konflikty mezi sousedy, které se promítají do soudních a správních řízení, v nichž má úspěch jedna či druhá strana. Společným jmenovatelem je mnohdy i to, že zdlouhavá a finančně nákladná řízení nemají takový výsledek, jaký by si sporné strany představovaly a konečné řešení je oddalováno uplatňováním opravných prostředků. <p></p></p><p>Ochránce proto doporučuje, aby se sousedé i v případě zahradních staveb o svých stavebních záměrech vzájemně předem informovali a zabránili tak případným sousedským sporům v budoucnu.<p></p></p><p>V Brně dne 7. června 2006<p></p></p><p><p> </p></p><p>JUDr. Otakar Motejl<p></p></p><p>veřejný ochránce práv </p>
