---
title: "Evropský výbor proti mučení (CPT) vydal zprávu z návštěvy Nizozemska"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/evropsky-vybor-proti-muceni-cpt-vydal-zpravu-z-navstevy-nizozemska/"
date: 2012-10-22
perex: "<p>Materiální podmínky ve věznicích i policejních celách v Nizozemsku jsou na vysoké úrovni, stížnosti CPT zaznamenal na četnost osobních prohlídek ve věznicích.</p>"
---

<!-- imported from the old website -->

<p>Návštěva CPT v Nizozemsku proběhla v říjnu 2011 a delegace CPT neobdržela žádné stížnosti na špatné zacházení osob zadržovaných policií, vězňů či pacientů v psychiatrických nemocnicích, které by zasahovalo do fyzické integrity člověka. Byla však zaznamenána řada stížností na četnost osobních prohlídek ve věznicích a na způsob, jakým jsou prováděny. </p><p>Pozitivní vývoj byl konstatován v oblasti práva na přístup obhajobě a na právní pomoc osobám zadrženým policií. Zadržení mají v současnosti právo poradit se s právníkem předtím, než budou vyslechnuti policií. CPT nicméně zdůraznil, že přístup k právníkovi by měl být zajištěn již od zahájení omezení svobody. </p><p>Materiální podmínky v navštívených policejních stanicích byly dle zprávy CPT celkově dobré. Nově vybudovaná policejní stanice Apeldoorn však nesplňovala požadavky národních předpisů na přístup k přirozenému světlu. CPT ve své zprávě rovněž vyjádřil znepokojení ohledně podmínek v malých celách bez oken na Policejní stanici Sprang-Capelle. </p><p>Materiální podmínky v navštívených věznicích byly rovněž na vysoké úrovni. Co se týká režimu ve vězení, zpráva se zaměřovala zejména na situaci vězňů, kteří jsou cizími státními příslušníky a doporučila, aby této skupině vězňů byly přizpůsobeny programové aktivity. Další doporučení se týkala zlepšení přístupu ke zdravotní péči v  Zajišťovacím středisku pro cizince na letišti v Rotterdamu.</p>Na žádost nizozemských úřadů CPT zprávu zveřejnil. Je dostupná on-line v angličtině na: <a title="Otevření do nového okna" href="http://www.cpt.coe.int/documents/nld/2012-21-inf-eng.htm" target="_blank">http://www.cpt.coe.int/documents/nld/2012-21-inf-eng.htm</a> .
