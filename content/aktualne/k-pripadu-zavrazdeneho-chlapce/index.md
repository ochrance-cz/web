---
title: "K případu zavražděného chlapce"
oldUrl: "src/www.ochrance.cz/aktualne/tiskove-zpravy-2008/k-pripadu-zavrazdeneho-chlapce"
date: 2008-01-28
perex: "<p></p>"
---

<!-- imported from the old website -->

<p class="Normln-web">Příběh pana Rokose a jeho syna patří k těm velmi tragickým a je jasné, že žádné analýzy ani šetření jeho bolest ze ztráty nezmírní. Pan Rokos se na veřejného ochránce práv obrátil v prosinci 2007 s podnětem poukazujícím na pomalou práci justice a neschopnost policie. Z informací, které poskytl, však vyplynulo, že soud opakovaně rozhodoval poměrně rychle a operativně, vyhověl ostatně i žádosti o předběžné rozhodnutí a nic nenaznačuje průtahům či jiným správním pochybením. Z působnosti veřejného ochránce práv je vyloučeno šetření postupu orgánů činných v trestním řízení. Ochránce proto nemůže zasahovat do postupu policie při zařazování osob do pátrací evidence a ovlivňovat zadržení osob podezřelých ze spáchání trestného činu. Z tohoto důvodu ochránce nemohl pomoci ve věci zařazení partnera chlapcovy matky do celostátního pátrání.</p><p class="Normln-web">Z informací, které pan Rokos dosud ochránci poskytl, také nevyplývá, že by selhal orgán sociálně-právní ochrany dětí. Na jeho činnost si ostatně pan Rokos ani nestěžoval.</p><p class="Normln-web">I přes panem Rokosem naznačená podezření z jím poskytnutých informací poměrně zřetelně vyplývá, že až do rozchodu v roce 2006 bylo jeho soužití s matkou Honzíka normální a až do závěru listopadu 2007 se neobjevilo nic, co by naznačovalo ohrožení chlapcova zdraví či života ze strany matky v takové intenzitě, která by zasluhovala zvýšený zájem orgánů státní správy.</p><p class="Normln"> </p>
