---
title: "Vláda má šanci vrátit do stavebnictví respekt k právu"
oldUrl: "src/www.ochrance.cz/aktualne/tiskove-zpravy-2017/vlada-ma-sanci-vratit-do-stavebnictvi-respekt-k-pravu"
date: 2017-01-12
perex: "<p>Vláda v pondělí 16. 1. projedná žádost veřejné ochránkyně práv, aby Ministerstvo pro místní rozvoj odstranilo nezákonnou praxi a zajistilo náhradní výkon rozhodnutí stavebních úřadů vydaných ve veřejném zájmu. Neukázněné stavebníky by tím přiměla respektovat právo a rozhodnutí úřadů.</p>"
---

<!-- imported from the old website -->

<p>O napravení nezákonné praxe a skončení tolerance stavební nekázně usiluje veřejný ochránce práv už přinejmenším 12 let. Když vlastníci a stavebníci nerespektují rozhodnutí úřadu a např. neprovedou nařízené nezbytné zabezpečovací práce na objektu nebo nařízené odstranění stavby, stavební úřady nemají finanční prostředky na to, aby tato rozhodnutí vykonaly. Ani po mnoha letech upozorňování nedošlo k vytvoření systému, který by stavebním úřadům zajistil finanční prostředky na vykonání rozhodnutí ve veřejném zájmu, která stavebníci či vlastníci staveb nerespektují. Výsledkem je stav, kdy stát rezignoval na vymáhání práva a kdy se nerespektování práva vyplácí.</p> <p>Všichni předchozí ombudsmani i jejich zástupci se snažili přimět Ministerstvo pro místní rozvoj k řešení, veřejná ochránkyně práv Anna Šabatová o tom rovněž jednala s ministryní pro místní rozvoj, ale k žádnému posunu nedošlo. V prosinci loňského roku proto ochránkyně využila svého sankčního oprávnění a obrátila se na vládu, jako na nadřízený orgán ministerstva. Požádala vládu, aby uložila ministerstvu vytvořit program s pravidly poskytování finančních prostředků ze státního rozpočtu ke krytí nákladů na výkon rozhodnutí stavebních úřadů vydaných ve veřejném zájmu.</p> <p>V pondělí 16. 1. vláda tuto žádost ochránkyně projedná.</p> <p>Další podrobnosti najdete <a href="http://www.ochrance.cz/aktualne/tiskove-zpravy-2016/ombudsmanka-zada-vladu-o-napravu-nezakonne-praxe-v-oblasti-stavebniho-radu/">zde</a>.</p>
