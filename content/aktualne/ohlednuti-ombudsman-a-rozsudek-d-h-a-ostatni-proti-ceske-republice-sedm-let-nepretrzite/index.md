---
title: "Ohlédnutí: Ombudsman a rozsudek D. H. a ostatní proti České republice. Sedm let nepřetržité práce pro romské děti."
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2017/ohlednuti-ombudsman-a-rozsudek-d-h-a-ostatni-proti-ceske-republice-sedm-let-nepretrzite/"
date: 2017-11-14
perex: "<p>Od roku 2009, kdy se stal ombudsman národním orgánem pro rovné zacházení (national equality body) podle Rasové směrnice EU, je problematika segregace romských dětí ve vzdělávání jednou z nejdůležitějších v jeho antidiskriminační agendě. Podívejme se na některé zásadní okamžiky z uplynulých let.</p>"
---

<!-- imported from the old website -->

<h3>2010</h3> <p>Otakar Motejl, první veřejný ochránce práv, vydává <a title="Otevření do nového okna" href="http://eso.ochrance.cz/Nalezene/Edit/5580" target="_blank">stanovisko</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, v němž upozorňuje na přetrvávající diskriminaci romských dětí ve vzdělávání.</p> <h3>2011</h3> <p>Ministerstvo školství přijímá vyhlášku, podle níž je i nadále možné děti se sociálním znevýhodněním zařazovat do škol a tříd zřízených pro děti s postižením. Situace romských dětí se ani po 4 letech od rozsudku Evropského soudu pro lidská práva nezlepšuje.</p> <p>Nástupce Otakara Motejla, ombudsman Pavel Varvařovský, proto začíná provádět nezávislý výzkum etnického složení žáků a žákyň bývalých zvláštních škol. Za provedení výzkumu (<a title="Otevření do nového okna" href="https://www.ochrance.cz/fileadmin/user_upload/DISKRIMINACE/Vyzkum/Vyzkum_skoly-metoda.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> metodu</a> (701 kB, Adobe Acrobat dokument)) čelí bouřlivé kritice ze strany speciálních pedagogů, úředníků samospráv a některých poslanců.</p> <h3>2012</h3> <p>Ombudsman publikuje výsledky svého nezávislého <a title="Otevření do nového okna" href="https://www.ochrance.cz/fileadmin/user_upload/DISKRIMINACE/Vyzkum/Vyzkum_skoly-zprava.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> výzkumu etnického složení žáků a žákyň bývalých zvláštních škol</a> (363 kB, Adobe Acrobat dokument). Nepřímá diskriminace romských dětí v přístupu ke kvalitnímu vzdělávání podle jeho zjištění stále pokračuje. Formuluje tři základní legislativní doporučení. Na tento výzkum pak často odkazují jak vnitrostátní, tak i mezinárodní organizace na ochranu lidských práv.</p> <p>Pracovníci a pracovnice Kanceláře ombudsmana se téhož roku účastní jako přizvané osoby vůbec prvních kontrol České školní inspekce ve školských poradenských zařízeních.</p> <p>Ombudsman pořádá <a href="https://www.ochrance.cz/aktualne/tiskove-zpravy-2012/audiozaznam-z-panelove-diskuse-rovny-pristup-deti-ke-vzdelani/">panelovou diskusi „Rovný přístup ke vzdělávání“</a> a žádá po státních orgánech potřebné legislativní a nelegislativní změny ve vzdělávacím systému.</p> <p>Podílí se také na přípravě „<a title="Otevření do nového okna" href="http://www.msmt.cz/ministerstvo/novinar/msmt-predstavilo-plan-opatreni-k-vykonu-rozsudku-d-h-proti" target="_blank">Akčního plánu k výkonu rozsudku D. H. a ostatní proti České republice</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />“. Plán je představen Výboru ministrů Rady Evropy. Obsahuje 8 opatření, která mají být realizována nejpozději do konce školního roku 2014/2015.</p> <h3>2013</h3> <p>Ombudsman Varvařovský <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/PDCJ2538-2013_MSMT_Skolske-vyhlasky.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> nesouhlasí</a> (181.6 kB, Adobe Acrobat dokument) s navrženými změnami v <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/PDCJ2910-2013_MSMT-vyporadani-pripominek.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> ministerských vyhláškách</a> (86.4 kB, Adobe Acrobat dokument). Realizace plánovaných opatření uvedených v Akčním plánu stagnuje. K prosazení důležitých reforem opět chybí politická vůle.</p> <p>Ombudsman přesto spolupracuje na přípravě první verze inkluzivní novely školského zákona – mimo jiné doporučuje novou definici žáka se speciálními vzdělávacími potřebami dle Úmluvy OSN o právech osob se zdravotním postižením. Jeho připomínky jsou přijaty.</p> <h3>2014</h3> <p>Ombudsmanka Anna Šabatová <a title="Otevření do nového okna" href="http://eso.ochrance.cz/Nalezene/Edit/3228" target="_blank">informuje</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> Výbor ministrů Rady Evropy o neuspokojivém vývoji v otázce začleňování romských dětí do běžných škol.</p> <p><a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/2014/PDCJ1455-2014_MSMT_Skolsky-zakon.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Připomínkuje</a> (210 kB, Adobe Acrobat dokument) také velkou inkluzivní novelu školského zákona. Většina jejích zásadních připomínek je přijata.</p> <p><a title="Otevření do nového okna" href="http://eso.ochrance.cz/Nalezene/Edit/1484" target="_blank">Vybízí</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> Českou školní inspekci k důslednější kontrole školských poradenských zařízení.</p> <h3>2015</h3> <p>Ombudsmanka <a title="Otevření do nového okna" href="http://eso.ochrance.cz/Nalezene/Edit/3032" target="_blank">přesvědčuje</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> poslance a poslankyně, aby z novely školského zákona vypustili větu o posuzování lehkého mentálního postižení. Hrozí, že zdravé děti budou považovány za zdravotně postižené. Problematická věta byla z návrhu po vypjaté diskusi ve sněmovně nakonec vypuštěna.</p> <p>Podporuje také zavedení povinného roku předškolního vzdělávání. <a title="Otevření do nového okna" href="http://eso.ochrance.cz/Nalezene/Edit/2882" target="_blank">Nesouhlasí</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> s tím, aby bylo možné předškolní vzdělávání absolvovat v přípravné třídě. Její názor je nakonec akceptován.</p> <p>V dalším <a title="Otevření do nového okna" href="http://eso.ochrance.cz/Nalezene/Edit/2412" target="_blank">stanovisku</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> pro Výbor ministrů Rady Evropy ombudsmanka upozorňuje na skutečnost, že z inkluzivních opatření těží dle dostupných statistických údajů převážně děti neromské. Požaduje rovněž ukončení personálního propojení školských poradenských zařízení a speciálních škol pro zjevný střet zájmů.</p> <p>V neposlední řadě ombudsmanka konstatuje <a title="Otevření do nového okna" href="http://eso.ochrance.cz/Nalezene/Edit/2812" target="_blank">diskriminaci romských chlapců při zápise na ZŠ Pěší v Ostravě</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Tito podávají antidiskriminační žalobu, soudní spor <a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Rozsudek-OS-Ostrava.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> vyhrají</a> (279.6 kB, Adobe Acrobat dokument).</p> <h3>2016</h3> <p>Ombudsmanka vydává <a title="Otevření do nového okna" href="http://eso.ochrance.cz/Nalezene/Edit/4926" target="_blank">doporučení k férovým zápisům do prvních tříd</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Upozorňuje na možný diskriminační dopad testů školní zralosti a žádá Českou školní inspekci o pravidelné kontroly zápisů.</p> <p>Připomínkuje také úplně novou vyhlášku o vzdělávání žáků se speciálními vzdělávacími potřebami a žáků nadaných. Její <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/2015/PDCJ3254-2015_MSMT_vyhl_skolsky_zakon_19.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zásadní připomínky</a> (316.5 kB, Adobe Acrobat dokument) byly akceptovány.</p> <p>V medializovaném případě segregace romských dětí v první třídě ZŠ Krásná Lípa <a title="Otevření do nového okna" href="http://eso.ochrance.cz/Nalezene/Edit/4768" target="_blank">doporučuje</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> po osobní návštěvě zřizovateli a škole desegregaci. Bez výsledku. Kritizuje také Českou školní inspekci za nedostatečné právní posouzení a nevyužití oprávnění udělit za diskriminaci pokutu v přestupkovém řízení.</p> <h3>2017</h3> <p>Vláda bere zpět svůj návrh na rozšíření pravomocí ochránce. Dlouho očekáváné veřejné žaloby (actio popularis), kterou má řada evropských států (včetně Slovenska a Maďarska), se Česká republika nedočká.</p> <p>V průběhu roku ombudsmanka dvakrát <a title="Otevření do nového okna" href="http://eso.ochrance.cz/Nalezene/Edit/5390" target="_blank">připomínkuje</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> vyhlášku o vzdělávání žáků se speciálními vzdělávacími potřebami a žáků nadaných. V obou případech není s navrženými změnami spokojena – nejsou podle ní promyšlené, neopírají se o solidní data a jdou proti smyslu inkluzivní novely z roku 2015.</p> <p>V oblasti diskriminace a segregace Kancelář ombudsmana proškoluje 90 inspektorů a inspektorek České školní inspekce.</p> <p>K tématu prostorové segregace Romů ve vzdělávání se ombudsmanka potkává s následujícími osobnostmi a organizacemi: komisař pro lidská práva Rady Evropy, ústřední školní inspektor, neziskové organizace, inspekční a dozorové orgány, koordinátoři pro romskou problematiku, Agentura pro sociální začleňování, Evropská komise a Ministerstvo vnitra. </p> <p> </p> <p>O změnách ve vzdělávání Romů informuje také <a title="Otevření do nového okna" href="http://eso.ochrance.cz/Nalezene/Edit/5406" target="_blank">Evropskou komisi proti rasismu a intoleranci</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (ECRI) a <a title="Otevření do nového okna" href="http://eso.ochrance.cz/Nalezene/Edit/4924" target="_blank">Organizaci spojených národů</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (OSN).</p> Na základě několika konkrétních případů vydává ombudsmanka osvětový leták v českém a romském jazyce <a href="https://www.ochrance.cz/diskriminace/aktuality-z-diskriminace/aktuality-z-diskriminace-2017/na-den-tumen-andre-skola-te-odmarel-nenechte-se-ve-skole-odbyt/">„Nenech se ve škole odbýt“</a>. Podporuje snahy romských rodičů zapsat děti do nesegregovaných a kvalitních škol.
