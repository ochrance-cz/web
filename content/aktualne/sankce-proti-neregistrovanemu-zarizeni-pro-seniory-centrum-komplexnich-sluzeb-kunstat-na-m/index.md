---
title: "Sankce proti neregistrovanému zařízení pro seniory: Centrum komplexních služeb, Kunštát na Moravě"
tags:
  - Tisková zpráva
oldUrl: "/aktualne/tiskove-zpravy-2014/sankce-proti-neregistrovanemu-zarizeni-pro-seniory-centrum-komplexnich-sluzeb-kunstat-na-m"
date: 2014-05-20
perex: "<p></p>"
---

<!-- imported from the old website -->

<p>Systematická návštěva Centra komplexních služeb pro rodinu a domácnost v Kunštátu na Moravě odhalila špatné zacházení s klienty. Je způsobeno absencí jakýchkoliv odborných předpokladů pro řádné poskytování péče v takovém rozsahu, v jakém byla při návštěvě zjištěna (zejména absencí kvalifikovaného personálu). Špatné zacházení spočívá v laicky poskytované ošetřovatelské péči, neadekvátní stravě a nulové prevenci malnutrice, užívání opatření omezujících pohyb a nerespektování soukromí. Na naprosto laickém základu je poskytována péče i osobám, jejichž stav vyžaduje odbornou ošetřovatelskou péči. </p> <p>Nedůstojná je rovněž celková finanční odkázanost klientů na poskytovatele. Za rizikové je třeba považovat volné uložení léčiv a způsob nakládání s nimi. Rovněž vedení dokumentace je nedbalé, nemůže být informačně hodnotným podkladem pro plynulé a řádné poskytování péče v takovém rozsahu, v jakém k ní zařízení přistoupilo. Na velmi tristní úrovni je rovněž aktivizace klientů. </p> <p>Uvedená pochybení jsou z velké části odrazem skutečnosti, že poskytovatel nedisponuje oprávněním k poskytování sociálních služeb a nedodržuje tak standardy kvality sociálních služeb, jakož i další zákonné předpoklady pro řádné poskytování služeb (zejm. § 88 a násl. zákona o sociálních službách). Způsob, jakým se zařízení veřejně prezentuje, přitom vyvolává klamnou představu, že se jedná o profesionální zařízení sociálních služeb, včetně služeb poskytovaných na náležité odborné úrovni. Je tak využívána důvěřivost a tíživá situace lidí, kteří se nemohou osobně postarat o své blízké a s nadějí na kvalitní sociální službu volí navštívené zařízení. V případě, že chce zařízení ve své činnosti nadále pokračovat, je nutné poskytované sociální služby zaregistrovat. </p> <p>Zjištěné nerespektování důstojnosti a práv seniorů shledala ochránkyně natolik závažným, že se obrátila rovněž na krajský úřad, aby věc projednal ve správním řízení a případně uložil sankci.</p><p> Zařízení nedostatky nenapravilo, nevytvořilo podmínky pro zaregistrování sociální služby a svou činnost nezlegalizovalo. Ochránkyně se proto rozhodla zveřejnit zprávu z návštěvy zařízení i vyjádření vedení zařízení.</p><p style="line-height: 17.92px; font-size: 12.8px;"><a title="Otevření do nového okna" href="https://www.ochrance.cz/fileadmin/user_upload/ochrana_osob/ZARIZENI/Socialni_sluzby/Kunstat_ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva z návštěvy neregistrovaného zařízení sociálních služeb Centrum komplexních služeb pro rodinu a domácnost, Kunštát na Moravě</a> (550.6 kB, Adobe Acrobat dokument)</p><ul style="line-height: 17.92px; font-size: 12.8px; background-color: initial;"><li><a href="https://www.ochrance.cz/fileadmin/user_upload/ochrana_osob/ZARIZENI/Socialni_sluzby/Kunstat-reakce.pdf" target="_blank" style="line-height: 17.92px; font-size: 12.8px; background-color: initial;"></a><a href="https://www.ochrance.cz/fileadmin/user_upload/ochrana_osob/ZARIZENI/Socialni_sluzby/Kunstat-reakce.pdf" target="_blank" style="font-size: 12.8px; line-height: 17.92px; background-color: initial;">reakce zařízení na zprávu s výsledky návštěvy a doporučeními</a></li></ul>
