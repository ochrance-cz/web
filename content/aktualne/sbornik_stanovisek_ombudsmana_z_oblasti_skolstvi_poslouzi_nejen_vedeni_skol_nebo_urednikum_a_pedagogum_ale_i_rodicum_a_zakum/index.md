---
title: Sborník stanovisek ombudsmana z oblasti školství poslouží nejen vedení
  škol nebo úředníkům a pedagogům, ale i rodičům a žákům
date: 2021-07-20T12:18:20.342Z
vystupy:
  - tz
perex: Nový sborník stanovisek z oblasti školství přináší shrnutí nejčastějších
  témat, a to chronologicky od předškolního vzdělávání přes to základní až po
  problematiku středoškolského studia. Samostatná kapitola se věnuje školnímu
  stravování. Sborník uzavírá přehled úplných nebo zkrácených znění závěrů
  ombudsmana z konkrétních kauz.
---
<p class="MsoBodyText" style="text-align:justify; margin-top:13px; margin-bottom:13px"><span style="font-size:11.5pt"><span style="line-height:105%"><span style="font-family:Calibri,sans-serif">V&nbsp;působnosti ombudsmana je prověřování postupu krajských úřadů jako odvolacích orgánů, České školní inspekce nebo Ministerstva školství. Ombudsman naopak nemůže zasahovat do práce ředitelů škol, učitelů nebo obcí jako zřizovatelů škol. Výjimkou jsou pouze případy spojené s podezřením na diskriminaci.</span></span></span></p>

<p class="MsoBodyText" style="text-align:justify; margin-top:13px; margin-bottom:13px"><span style="font-size:11.5pt"><span style="line-height:105%"><span style="font-family:Calibri,sans-serif">Každý rok dostane veřejný ochránce práv na stovku podnětů se školskou tematikou. Nejčastěji se lidé na ombudsmana obracejí kvůli nepřijetí dětí do mateřské, základní nebo střední školy. Sborník proto nabízí například i shrnutí pravidel pro přijímání žáků a věnuje se možnému nastavování kritérií pro přijetí jako je trvalý pobyt, test školní zralosti, členství ve sportovním klubu, pořadí přijetí přihlášky, sourozenec ve škole, odklad školní docházky, docházka do MŠ nebo přípravné třídy při ZŠ, vzdálenost bydliště od školy, sdílení alternativního pedagogického přístupu nebo losování.</span></span></span></p>

<p class="MsoBodyText" style="text-align:justify; margin-top:13px; margin-bottom:13px"><span style="font-size:11.5pt"><span style="line-height:105%"><span style="font-family:Calibri,sans-serif">Sborník je určený především ředitelům a ředitelkám škol, pracovníkům školských odborů krajů a obcí a odborné pedagogické veřejnosti. Zdrojem informací může být i pro Ministerstvo školství, Českou školní inspekci a další státní instituce aktivní v&nbsp;této oblasti.</span></span></span></p>

<p class="MsoBodyText" style="text-align:justify; margin-top:13px; margin-bottom:13px"><span style="font-size:11.5pt"><span style="line-height:105%"><span style="font-family:Calibri,sans-serif">Rodiče nebo přímo žáci díky sborníku zjistí, jaká jsou jejich práva a povinnosti. Mohou v&nbsp;něm také najít řešení některých komplikovaných situací spojených se vzděláváním, jako je například vzdělávání žáků se speciálními potřebami, problematika šikany nebo výchovná opatření. </span></span></span></p>

<p class="MsoBodyText" style="text-align:justify; margin-top:13px; margin-bottom:13px"><span style="font-size:11.5pt"><span style="line-height:105%"><span style="font-family:Calibri,sans-serif">Sborník je zdarma dostupný <a href="https://www.ochrance.cz/vystupy/publikace/stanoviska/Sbornik_Skolstvi.pdf" style="color:#008576; text-decoration:underline">na webových stránkách</a> veřejného ochránce práv. K&nbsp;tématu školství aktuálně připravujeme také sérii podcastů. Kromě vysvětlení působnosti ombudsmana se v&nbsp;nich budeme věnovat jednotlivým stupňům vzdělávání od předškolního po střední. Podcasty spustíme se začátkem školního roku.</span></span></span></p>
