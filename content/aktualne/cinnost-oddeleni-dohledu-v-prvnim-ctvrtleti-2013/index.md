---
title: "Činnost oddělení dohledu v prvním čtvrtletí 2013"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/cinnost-oddeleni-dohledu-v-prvnim-ctvrtleti-2013/"
date: 2013-04-08
perex: "<p></p>"
---

<!-- imported from the old website -->

<p>V prvním čtvrtletí roku 2013 byly provedeny systematické návštěvy policejních cel při obvodním oddělení Vyškov a Dětského domova se školou ve Slaném. V rámci již dříve realizovaných systematických návštěv proběhla tzv. opakovaná návštěva v Psychiatrické léčebně Dobřany. Pracovníci oddělení dohledu uskutečnili také návštěvy dvou zařízení sociálních služeb poskytujících pobytové služby seniorům, respektive osobám trpícím syndromem demence. Jednalo se o Domov pro seniory Třebíč Koutkova a Domov Slaný. Těmito dvěma návštěvami byl započat rozsáhlejší projekt systematických návštěv mapujících problematiku péče o osoby s nejrůznějšími typy demence, kterému se chce veřejný ochránce práv v letošním roce věnovat. </p><p>Zjištění a poznatky ochránce z provedených systematických návštěv prezentovali pracovníci oddělení dohledu na odborné konferenci Pharma news pro zdravotnické pracovníky v Hradci Králové. Na konferenci „Už nechci v kleci“ pořádané Ústeckým krajem byli účastníci seznámeni s právy osob se zdravotním postižením v prostředí sociálních služeb. </p>
