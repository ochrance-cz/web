---
title: "Ostře sledovaný polský případ: zaměstnanec požádal o rodičovskou dovolenou a dostal výpověď"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/ostre-sledovany-polsky-pripad-zamestnanec-pozadal-o-rodicovskou-dovolenou-a-dostal-vypov/"
date: 2015-07-07
perex: "<p>Okresní soud ve Varšavě rozhodl o náhradě škody ve výši 4 000 EUR v případu zaměstnance, se kterým byl rozvázán pracovní poměr krátce poté, co požádal o rodičovskou dovolenou. </p>"
---

<!-- imported from the old website -->

<p>Zaměstnavatel trvá na tom, že důvody propuštění vyplývají pouze z nedostatečného pracovního výkonu zaměstnance. Zaměstnanec ale poskytl soudu nahrávku konverzace, během které se zaměstnavatel svěřil, že pokud by zaměstnanec neodešel na rodičovskou dovolenou, pravděpodobně by pro něj stále pracoval. </p><p>Obě strany se proti rozsudku soudu prvního stupně odvolaly s tím, že náhrada škody přiznaná soudem je pro žalobce nedostatečná a žalovaný i nadále tvrdí, že výpovědní důvod neměl nic společného s čerpáním rodičovské dovolené. </p><p>Žalobce je podporován advokáty Polské společnosti pro antidiskriminační právo (nezisková organizace) a rozsudek odvolacího soudu by mohl být rozhodující i pro podobné případy diskriminace, k nimž v Polsku dochází. </p><p>Informace o případu jsou v anglickém jazyce dostupné v posledním vydání  <a title="Otevření do nového okna" href="http://ec.europa.eu/justice/gender-equality/document/files/egelr_2014_2_final_web_en.pdf" target="_blank">European Gender Equality Law Review (str. 95)</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
