---
title: Do Milostivého léta se tentokrát mohou zapojit i obce a kraje. Veřejný
  ochránce práv připravil formulář, na kterém je lidé mohou o odpuštění
  příslušenství dluhu požádat
date: 2023-09-15T05:31:36.013Z
vystupy:
  - tz
perex: >
  <p>Ombudsman dlouhodobě usiluje, aby takzvaného Milostivého léta mohlo využít
  co nejvíc lidí. Vítá proto, že se podmínky pro různé skupiny dlužníků daří
  postupně narovnávat. V aktuální třetí vlně této oddlužovací akce zákonodárci
  umožnili, aby se do Milostivého léta podle svého uvážení zapojily také obce a
  kraje. Jejich zastupitelstva o tom musí rozhodnout do konce září. Lidé je pak
  budou moci požádat o odpuštění příslušenství dluhu na místních poplatcích nebo
  odvodu za porušení rozpočtové kázně. Využít k tomu mohou například formulář,
  který ombudsman zveřejnil na webových stránkách.</p>
attachments:
  - title: Žádost o odpuštění příslušenství – Milostivé léto
    file: https://www.ochrance.cz/letaky/zadost-o-odpusteni-prislusenstvi-milostive-leto/formular-zadost-o-odpusteni-prislusenstvi-milostive-leto.pdf
  - title: Informace k tématu dluhů a exekucí
    link: ""
    file: https://www.ochrance.cz/situace/dluhy/
---
<p>Požádat obec či kraj o odpuštění příslušenství je i díky ombudsmanskému formuláři jednoduché. Na zadní straně najdou lidé odpovědi na nejdůležitější otázky o Milostivém létě III. Až si ověří, že se jejich obec či kraj zapojily, a oni sami splňují potřebné podmínky, stačí, aby do pouhých deseti kolonek formuláře vyplnili informace o dluhu i o sobě. Pak už jen musí podepsanou žádost do konce listopadu doručit správnému obecnímu nebo krajskému úřadu a uhradit jistinu dluhu.</p>

<p><em>&bdquo;Jsem rád, že řada obcí už se ke třetímu Milostivému létu připojila. Nedávno se mezi ně zařadilo například i město Brno. Doufám, že do konce září jich přibude ještě víc. My se jim snažíme pomáhat například tím, že jsme pro úředníky uspořádali kulatý stůl, kde se mohli dozvědět podrobnosti o fungování Milostivého léta a probrat své dotazy nejen s našimi odborníky, ale i se zástupci Ministerstva financí a Ministerstva vnitra. Cením si toho, že obě ministerstva také pro obce a kraje připravila přehledné informační materiály, podle kterých mohou postupovat,&ldquo;</em> uvedl ombudsman Stanislav Křeček.</p>

<p>Zapojení obcí je podle něj výhodné jak pro dlužníky, tak pro samotné obce. Je vyšší šance, že lidé svůj dluh zaplatí, když ví, že jim pak úřad opustí jeho příslušenství. Obcím zase ubude administrativa a náklady spojené s vymáháním obtížně dobytných pohledávek.</p>
