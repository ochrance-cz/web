---
title: Obecní úřad nesprávně informoval své klienty o možnostech získat dávky
  pomoci v hmotné nouzi
date: 2021-09-06T11:24:10.182Z
vystupy:
  - tz
perex: Sociální odbor obecního úřadu poskytoval svým klientům v tíživé sociální
  situaci pomocí předtištěného poučení chybnou informaci, že dávky pomoci v
  hmotné nouzi mohou získat pouze od pracoviště Úřadu práce ČR v místě
  evidovaného trvalého pobytu.
---
<p>Z dávek pomoci v hmotné nouzi lze získat opakované dávky příspěvek na živobytí a doplatek na bydlení zpravidla od krajské pobočky Úřadu práce ČR, v jejímž správním obvodu má žadatel evidováno místo trvalého pobytu. Pomocí tzv. postoupení z důvodu vhodnosti lze tyto dávky získat i u jiné krajské pobočky Úřadu práce ČR, zejména pokud v jejím správním obvodu žadatel fakticky bydlí. Aby tam žadatel získal další dávku pomoci v hmotné nouzi mimořádnou okamžitou pomoc, není ani třeba uvedeného postoupení.</p>

<p>Ombudsman apeluje, že úřady musí svým klientům v tíživé sociální situaci poskytovat správné informace mimo jiné o možnostech získat od Úřadu práce ČR dávky pomoci v hmotné nouzi. Na základě zprávy ombudsmana sociální odbor obecního úřadu chybný text svého poučení pro klienty opravil.</p>

<p>Ombudsman o tomto případu informoval také poslance v&nbsp;rámci <a href="https://www.ochrance.cz/media/2021-ii-q.pdf">zprávy o činnosti za 2. čtvrtletí letošního roku</a>.</p>
