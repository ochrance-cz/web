---
title: "Příběhy, které inspirují &ndash; diskriminace z důvodu pohlaví"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/pribehy-ktere-inspiruji-diskriminace-z-duvodu-pohlavi/"
date: 2019-03-20
perex: "<p>Veřejná ochránkyně práv vydala nový leták, v němž informuje o pěti případech diskriminace z důvodu pohlaví, které v uplynulých letech řešila a v nichž se podařilo zajistit nápravu.</p>"
---

<!-- imported from the old website -->

<p>Jak vyplynulo z výzkumu <a href="https://www.ochrance.cz/fileadmin/user_upload/ESO/CZ_Diskriminace_v_CR_vyzkum_01.pdf" target="_blank">Diskriminace v ČR: oběti diskriminace a jejich překážky v přístupu ke spravedlnosti</a>, oběti diskriminace často nevědí, zda dané jednání skutečně naplňuje znaky diskriminace, jak se lze bránit, na koho se lze obrátit, jak si zaopatřit důkaz ani čeho se lze domoci. Část obětí si není ani vědoma toho, že byla diskriminována nebo obtěžována, případně případy diskriminace vnímají jako tak běžnou součást života, že jejich řešení považují za ztrátu času.</p><p>Nahlašování diskriminace a obrana proti nerovnému zacházení jsou přitom klíčové při vymáhání práva a zlepšování situace ohrožených osob.</p><h4>Diskriminace z důvodu pohlaví</h4><p>Diskriminací z důvodu pohlaví se rozumí situace, kdy je s určitou osobou zacházeno méně příznivě než s ostatními, protože je muž, žena nebo rodič. Důvodem diskriminace může být i těhotenství. </p><p>K diskriminaci na základě pohlaví může docházet v různých životních situacích. </p><p>Můžete si přečíst pět reálných případů, které ombudsmanka úspěšně vyřešila:</p><ul><li>příběh paní Terezy, která po návratu z rodičovské dovolené dostala výpověď pro nadbytečnost a nakonec získala své místo zpět,</li><li>příběh pana Karla, kterému nemocnice neumožnila zůstat  na pokoji s hospitalizovanými dětmi, protože tuto možnost nabízela pouze matkám nebo babičkám,</li><li>příběh paní Markéty, která si s pomocí ombudsmanky vyjednala vyšší odstupné, </li><li>příběh paní Jany, které po zásahu ombudsmanky zaměstnavatel povolil zkrácení pracovního úvazku,</li><li>příběh paní Ivany, kterou majitelka obchodu nechtěla pustit do obchodu i s kočárkem.</li></ul><p><span style="font-size: 12.8px;"><b>Diskriminace je nepřípustná – pokud k ní dojde, obraťte se na ombudsmanku. Má to smysl.</b></span></p><p> Informace o tom, jak se bránit proti diskriminaci na základě pohlaví, najdete v našem <a href="https://www.ochrance.cz/fileadmin/user_upload/Letaky/Diskriminace-z-duvodu-pohlavi.pdf" target="_top">letáku</a>. </p>
