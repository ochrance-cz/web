---
title: "Muslimské školačky nemají nárok na osvobození z koedukativní výuky plavání, rozhodl německý soud"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/muslimske-skolacky-nemaji-narok-na-osvobozeni-z-koedukativni-vyuky-plavani-rozhodl-nemec/"
date: 2013-10-28
perex: "<p>Německý spolkový správní soud dospěl k závěru, že muslimské školačky nemohou požadovat osvobození z koedukativní výuky plavání, tj. společné výuky chlapců a děvčat, pokud mají možnost nosit tzv. burkini (slovo vzniklo spojením slov burka + bikini). </p>"
---

<!-- imported from the old website -->

<p class="align-blok">Jedenáctiletá žalobkyně (žačka muslimského vyznání) navštěvovala gymnázium ve Frankfurtu nad Mohanem s velkým podílem muslimských žákyň. V jejím ročníku byla na škole povinná koedukativní výuka plavání, tj. společná výuka pro chlapce a dívky. Její žádosti, aby byla z tohoto plavání osvobozena, jelikož společnou účast chlapců a dívek na výuce plavání zapovídají muslimská pravidla pro oblékání, škola nevyhověla. Ani nižší správní soudy dívce nepřisvědčily. Správní soudní dvůr v Kasselu dospěl k závěru, že žalobkyně může požadavkům muslimské víry na oblékání dostát i při společné výuce plavání, neboť může nosit takový plavecký úbor, který byl pro účely zachování uvedených požadavků vyvinut a který tělo z větší části zakrývá a zároveň neznemožňuje pohyb, tzv. burkini. </p><p class="align-blok">Správní soudní dvůr sice uznal, že se žalobkyně cítí být vázána přísným výkladem přikázání koránu, že nezahlédne chlapce oblečené do takového plaveckého oblečení, které neodpovídá muslimským požadavkům na oblékání, stejně tak jako se vyvaruje tělesnému kontaktu s chlapci. Zásah do svobody vyznání ale může být z ústavněprávního hlediska oprávněný, jestliže naplňuje vzdělávací cíle státu, jež jsou právě společnou výukou plavání sledovány. Proti rozhodnutí správních soudů podala stěžovatelka kasační stížnost k Spolkovému správnímu soudu (BVerwG).</p> <p class="align-blok">Spolkový správní soud ve svém rozsudku ze dne 11. 9. 2013 kasační stížnost žalobkyně zamítl. Žalobkyně burkini nosit totiž může. Navíc dostatečně neobjasnila, do jaké míry účast na společné výuce plavání i při nošení burkini dle jejího názoru porušuje rozhodná muslimská pravidla pro oblékání. Osvobození také nebylo odůvodněno ani tím, že by ona sama bývala musela během výuky plavání přijímat pohledy od svých spolužáků, kteří nesplňují muslimské oblékací standardy, tzn. chlapců v plavkách. Základní právo na svobodu vyznání nepřiznává nárok na to, aby jednotlivec nebyl v rámci školní výuky konfrontován s behaviorálními návyky třetích osob, styl oblékání nevyjímaje, které jsou v určitém věku běžné a na mnoha místech rozšířené i mimo školu. Školní docházka nepředstavuje výjimku, při které by bylo vyučování uzpůsobeno tak, aby v určitých oblastech tlumilo společenskou realitu, která by ve světle individuálních náboženských představ mohla vzbuzovat pohoršení. Nebezpečí nahodilého kontaktu se spolužákem tak může být sníženo ať už vhodným vedením samotného vyučování ze strany učitele, tak i vlastními přijatelnými opatřeními ze strany žalobkyně.</p> <p>Zpracováno podle rozhodnutí přístupných na stránce <a title="Otevření do nového okna" href="http://www.bverwg.de/" target="_blank">http://www.bverwg.de</a> .</p> <p class="align-blok">Převzato z měsíčního bulletinu Analytického odboru Ústavního soudu a <a title="Otevření do nového okna" href="http://nssinfo.blogspot.cz/" target="_blank">Novinkového blogu</a>  Oddělení dokumentace a analytiky Nejvyššího správního soudu.</p>
