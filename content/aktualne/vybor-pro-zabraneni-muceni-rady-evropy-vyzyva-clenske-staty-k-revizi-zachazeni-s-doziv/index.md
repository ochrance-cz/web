---
title: "Výbor pro zabránění mučení Rady Evropy vyzývá členské státy k revizi zacházení s doživotně odsouzenými"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/vybor-pro-zabraneni-muceni-rady-evropy-vyzyva-clenske-staty-k-revizi-zachazeni-s-doziv/"
date: 2016-05-06
perex: "<p>Evropský výbor pro zabránění mučení (CPT) zveřejnil v dubnu 25. obecnou zprávu. Její tematickou část věnoval problematice zacházení s doživotně odsouzenými. Výbor vyzývá členské státy Rady Evropy, aby revidovaly způsob zacházení s těmito vězni s ohledem na individuální zhodnocení rizika a počítaly s tím, že by se jednou mohli také reintegrovat do společnosti. </p>"
---

<!-- imported from the old website -->

<p>„Je nelidské uvěznit člověka na celý život bez žádné vyhlídky na propouštění,“ prohlásil prezident CPT, Mykola Gnatovskyy. „To neznamená, že každý vězeň bude nezbytně jednou propuštěn. Ale programy a individuální posouzení jsou základem pro rozhodnutí, případ od případu, zda se osoba může vrátit do života ve společnosti a kdy.“</p> <p>„Ze zkušeností je rovněž známo, že doživotně odsouzení nejsou nutně nebezpečnější než jiní vězni. Režim omezení svobody doživotně odsouzených by v principu neměl automaticky vycházet z typu uloženého trestu, ale měla by ho rozhodnout vězeňská služba a vždy by se měl zakládat na individuálním hodnocení situace vězně,“ dodal.</p> <p>Třebaže ve většině zemí, kde se trest na doživotí ukládá, se vyžaduje uplynutí nějaké minimální nepodkročitelné doby (mezi 20 a 30 lety), než může odsouzený žádat o podmíněného propuštění, v některých jiných zemích – jako v Bulharsku, Litvě, Maltě a Nizozemí a u některých zločinů pak v Maďarsku, na Slovensku a v Turecku – systém podmíněného propuštění doživotně odsouzených neexistuje. Takže někteří vězni nikdy nebudou moci být propuštění (leda z humanitárních důvodů nebo skrze milost).</p> <p>Tam, kde Výbor shledal zvlášť tvrdé podmínky omezení svobody doživotně odsouzených, doporučoval státům zlepšit režim uvěznění. Rovněž státům připomenul, že je nepřípustné plošné poutání a podrobování osobním prohlídkám, či používání psů ve vnitřních vězeňských zónách.</p> <p>Režim detence by měl doživotně odsouzeným dovolovat udržování vztahů s vnějším světem, umožnit jim požádat o podmíněné propuštění a umožnit, aby až nastane, bylo bezpečné. Za tímto účelem by daní odsouzení měli znát přesné datum prvního přezkumu trvání trestu a mít stanoven individuální program výkonu trestu, a to od počátku trestu s pravidelným přehodnocováním.</p> <p>V průběhu let provádění návštěv členských států Výbor shledal, že podmínky výkonu trestu doživotně odsouzených se významně liší zem od země, dokonce často zařízení od zařízení. V řadě zemí jsou doživotně odsouzení obvykle vězněni s ostatními odsouzenými a těší se stejným právům, co se týká zaměstnání, vzdělávání a volnočasových aktivit, a kontaktu s vnějším světem.</p> <p>Nicméně v určitých zemích, jako v Arménii, Ázerbájdžánu, Bulharsku, Gruzii, Litvě, Moldavsku, Rumunsku, Ruské federaci, v Turecku a na Ukrajině, jsou doživotně odsouzení zpravidla drženi zvlášť od ostatních. </p> <p>Mnoha těchto zemích Výbor rovněž konstatoval, že odsouzení jsou podrobeni drakonickým bezpečnostním opatřením a že jsou omezeni v kontaktu s vnějším světem, především co se týká návštěv. Doživotně odsouzení jsou systematicky poutáni a/nebo podrobováni osobním prohlídkám, když opouštějí celu. V některých zařízeních jsou rovněž při pohybu mimo celu systematicky doprovázeni dvěma dozorci a psem. Vězni jsou někdy v cele zamčeni 23 hodin z 24 a nemají povoleno stýkat se s vězni z jiných cel ani se účastnit motivačních aktivit.</p> <p>V posledních letech některé státy podmínky detence doživotně odsouzených zlepšily. Především co se týká nabídky motivačních aktivit a více kontaktu s jinými vězni. Nicméně Výbor se domnívá, že zbývá ještě mnoho vykonat, aby mohla být situace hodnocena jako uspokojivá.</p> <p>V roce 2014 bylo ve státech Rady Evropy zhruba 27 000 doživotně odsouzených vězňů (podle SPACE, výroční vězeňské statistiky Rady Evropy). </p> <p>Pro výroční zprávu CPT za rok 2015 vizte<a name="_GoBack"></a> <a title="Otevření do nového okna" href="http://www.cpt.coe.int/en/annual/CPT-Report-2015.pdf" target="_blank">http://www.cpt.coe.int/en/annual/CPT-Report-2015.pdf</a> </p> Pro rok 2017 oznámil Výbor provedení pravidelné (periodické) návštěvy v 10 zemích: Belgii, Bulharsku, Kypru, Chorvatsku, Estonsku, Černé Hoře, Polsku, Slovinsku, Turecku a Ukrajině.
