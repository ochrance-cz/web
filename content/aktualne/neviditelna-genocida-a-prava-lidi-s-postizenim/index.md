---
title: "Neviditelná genocida a práva lidí s postižením"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/neviditelna-genocida-a-prava-lidi-s-postizenim/"
date: 2020-10-19
perex: "<p></p>"
---

<!-- imported from the old website -->

<p>V pátek 16. 10. 2020 právnička Kanceláře veřejného ochránce práv, odboru ochrany práv osob se zdravotním postižením, Mgr. et Mgr. Eliška Mocková LL.M. vystoupila na symposiu (konferenci) Právnické fakulty Univerzity Karlovy na téma genocida. Symposium se konalo k 50. letému výročí od data, kdy Úmluva o zabránění a trestání zločinu genocida (Úmluva o genocidě) vešla v platnost. Na počátku příštího roku proto vyjdou tyto příspěvky ve formě společné publikace. Symposia se zúčastnili uznávaní odborníci v oblasti mezinárodního trestního. Toto právo zakazuje a umožňuje trestat nejtěžší zločiny lidstva jako je genocida, agrese, válečné zločiny a zločiny proti lidskosti. </p> <p>Tématem příspěvku z Kanceláře veřejného ochránce práv bylo opomenutí lidí s postižením v Úmluvě o genocidě. A to nejenom v textu Úmluvy, který je omezen na několik málo skupin, jako je náboženská či rasová skupina. Lidi s postižením však nebyli vzpomenuti v přípravných pracích Úmluvy (travaux préparatoires), přestože byli významnou skupinou, kterou nacistický režim cíleně vyhlazoval (podle odborné literatury bylo cca 300.000 lidí s postižením sterilizováno a 275.000 zavražděno). A to přestože právě tyto události k Úmluvě o genocidě vedly.</p> <p>Toto mlčení mezinárodního trestního práva ohledně lidí s postižením pokračuje. Ačkoliv tak jako tehdy by tyto zločiny byly potrestány jako zločiny proti lidskosti, ty samotné neuvádějí lidi s postižením jako možné oběti, na rozdíl od jiných skupin (spadají tak do skupiny &quot;další&quot;). Ani mezinárodní trestní tribunály, které poskytly zvýšenou ochranu jiným menšinám, na lidi s postižením nemyslely i v případech, kdy k tomu byla příležitost. </p> <p>Tento historický dluh může napravit jen lidštější budoucnost. Ale i proto je potřeba o této minulosti a o právech lidí s postižením hovořit. I to je jedním z úkolů Veřejného ochránce práv v roli monitorovacího mechanismu Úmluvy o právech osob se zdravotním postižením.</p><p><img src="https://www.ochrance.cz/uploads/RTEmagicC_13disability-jumbo.jpg.jpg" width="635" height="422" alt="" /></p>
