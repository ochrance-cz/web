---
title: "Podělte se s námi o své zkušenosti z aktuální situace v zařízeních sociálních služeb, léčebnách a dalších zařízeních"
vystupy:
  - tz
oldUrl: "/aktualne/tiskove-zpravy-2020/podelte-se-s-nami-o-sve-zkusenosti-z-aktualni-situace-v-zarizenich-socialnich-sluzeb-l"
date: 2020-11-13
perex: "<p>Naším úkolem je navštěvovat různé typy zařízení a zjišťovat, jak je zacházeno s lidmi, kteří zde pobývají a v jakých podmínkách žijí. Jedná se například o zařízení sociálních služeb, léčebny, dětské domovy a další. Pokud zjistíme nedostatky, žádáme nápravu přímo po zařízení. Pokud jde o systémové problémy, požadujeme změny po odpovědných úřadech. Aktuálně však z důvodů preventivních opatření proti šíření onemocnění COVID 19 zařízení dočasně nenavštěvujeme. Proto se obracíme na vás, kdo v těchto zařízeních pobýváte nebo zde máte své blízké, abyste se s námi podělili o své zkušenosti.</p>"
---

<!-- imported from the old website -->

<p>Ty se mohou týkat dopadů omezujících vládních opatření, zajišťování základních potřeb nebo problematických situací, se kterými se zde lidé potýkají.  </p><p>„Obracím se na každého, kdo pobývá v zařízeních sociálních služeb, tedy na seniory, lidi s postižením, ale také na děti v zařízeních, na pacienty a pacientky v psychiatrických nemocnicích či léčebnách dlouhodobě nemocných, na vězněné osoby a další, kteří žijí v institucích a také jejich blízké. Informujte nás prosím o svých zkušenostech, dobré praxi i nedostatcích, se kterými se setkáváte,“ vyzývá zástupkyně ombudsmana Monika Šimůnková. </p><p>Ne vždy bude v našich zákonných možnostech zapojit se do řešení konkrétní problematické situace a pokusit se zjednat nápravu. Určitě vám ale odpovíme. Poznatky, které nám sdělíte, budeme moci využít pro komunikaci s odpovědnými úřady a dalšími institucemi za účelem řešení systémových problémů, které s sebou tato doba přináší. Děkujeme! </p><h5>Jak nás kontaktovat: </h5><p></p><ul><li>na emailové adrese <b><a href="mailto:podatelna@ochrance.cz" target="_blank" rel="noreferrer noopener">podatelna@ochrance.cz</a> </b> </li><li><b>písemně</b> na adrese <b>Kancelář veřejného ochránce práv, Údolní 39, 602 00 Brno  </b></li><li>telefonicky: (+420) <b>542 542 888 </b> </li><li>nebo prostřednictvím <b>textového hovoru s přepisem</b> (vhodné pro seniory a lidi se sluchovým postižením) skrze tento <a href="/kontakty/" target="_blank" rel="noreferrer noopener">odkaz</a> </li><li>zvláštní <b>linka pro uživatele českého znakového jazyka</b>: (+420) 725 988 016 </li></ul><p></p>
