---
title: "Ochránkyně míří za občany do Olomouce a Prostějova"
vystupy:
  - tz
oldUrl: "/aktualne/tiskove-zpravy-2015/ochrankyne-miri-za-obcany-do-olomouce-a-prostejova/"
date: 2015-01-19
perex: "<p>Ve středu 21. ledna zahajuje veřejná ochránkyně práv návštěvou Olomouce a Prostějova další pokračování osvětové kampaně v regionech s cílem zvýšit povědomí lidí o jejich právech, o působnosti veřejného ochránce práv a o tom, v čem jim může pomoci. Zájemci mohou její návštěvy v regionu využít nejen k diskuzi, ale i k podání podnětů, jimiž se pak ochránkyně bude zabývat.</p>"
---

<!-- imported from the old website -->

<p>V dopoledních hodinách ochránkyně nejprve navštíví <strong>Domov pro osoby se zdravotním postižením Petrklíč</strong>. Seznámí se s podmínkami v domově a s prací personálu.</p><p><strong>V 11:00 h otevře ve vstupních prostorách Regionálního centra Olomouc dočasný informační stánek</strong>. Právníci Kanceláře veřejného ochránce práv v něm budou až <strong>do 16:00 h přijímat od občanů podněty</strong> (stížnosti na úřady či na diskriminaci), vysvětlovat jim působnost a pravomoci ochránkyně, průběh šetření i to, jak jim může ochránkyně v jejich konkrétních případech pomoci.</p><p>Ve stejnou dobu, tedy dopoledne, bude v <strong>Obchodní akademii Olomouc</strong> probíhat speciální výukový <strong>program pro studenty</strong>. Osvětová kampaň ochránkyně totiž pamatuje i na mládež. Stále častěji se totiž na ochránkyni obracejí i děti a náctiletí s nejrůznějšími problémy a dotazy. Studenti obchodní akademie tak prostřednictvím interaktivní hry s divadelními prvky budou diskutovat a řešit různé obtížné situace, do nichž se dostávají nebo se s nimi mohou setkat. Dozví se také, s čím jim může ochránkyně pomoci a jak se na ni obracet.</p><p>Během své návštěvy se ochránkyně setká také <strong>se zástupci kraje a obcí</strong>. Neformálně budou hovořit o nejčastějších problémech, s nimiž se lidé na ochránkyni obracejí, ale také o potížích, které řeší úřady.</p><p>Návštěvu Olomouckého kraje zakončí <strong>setkání ochránkyně s občany</strong> v rámci komponovaného večera <strong>v Městské knihovně v Prostějově od 17:30 h</strong>. Hlavní téma diskuze si vybrali sami občané hlasováním v knihovně. Jejich volba padla na <strong>problémy v oblasti sociální péče o stárnoucí rodiče</strong>, s nimiž souvisí i např. potíže v zaměstnání, evidence na úřadu práce, přiznávání dávek, diskriminace aj. Úvodní krátké interaktivní představení je vtáhne do reálného příběhu, do něhož mohou aktivně zasahovat svými vlastními zkušenostmi a náměty, jak by se konkrétní potíže daly řešit. V následné diskuzi s veřejnou ochránkyní práv a jejími právníky se pak dozví, jak v podobné situaci postupovat, jaká jsou jejich práva, kdy a s čím se mohou na ochránkyni obracet. <strong>Vstup na večerní setkání je volný.</strong></p><p>Osvětová setkání &quot;Zajímáte nás&quot; se konají v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="/uploads-import/uploads/RTEmagicC_esf_eu_04.jpg.jpg" height="67" width="622" alt="" /></p><p></p>
