---
title: "Pravomoc ochránce podat kárnou žalobu proti soudním funkcionářům zůstává zachována"
vystupy:
  - tz
oldUrl: "/aktualne/tiskove-zpravy-2011/pravomoc-ochrance-podat-karnou-zalobu-proti-soudnim-funkcionarum-zustava-zachovana"
date: 2011-03-30
perex: "<p></p><p>Ochránce má i nadále právo navrhnout zahájení kárného řízení s předsedy a místopředsedy soudů. Rozhodl o tom Ústavní soud, když jako neopodstatněný odmítl návrh kárného senátu Nejvyššího správního soudu na zrušení pravomoci, kterou ochránce získal v roce 2008.</p>"
---

<!-- imported from the old website -->

<p>Ústavní soud se s názorem Nejvyššího správního soudu neztotožnil a 15. 3. 2011 rozhodl, že právo navrhnout zahájení kárného řízení plně zapadá do rámce smyslu a účelu působení veřejného ochránce práv. „Je-li výkon soudní správy ze strany předsedů či místopředsedů soudů v rozporu s právem, neodpovídá-li principům demokratického právního státu a dobré správy, příp. lze-li jej hodnotit ve smyslu nečinnosti, pak aktivní legitimace veřejného ochránce práv v řízení o jejich kárné odpovědnosti přispívá k ochraně základních práv a svobod. Její uplatnění nijak není v rozporu s principy dělby moci a soudcovské nezávislosti,“ uvedl Ústavní soud v odůvodnění svého rozhodnutí.</p><p>Ochránce tedy i nadále může podávat kárné žaloby proti funkcionářům soudů.</p><p><a href="/uploads-import/STANOVISKA/Pl-60-10_1.doc">Celé usnesení Ústavního soudu</a>.</p>
