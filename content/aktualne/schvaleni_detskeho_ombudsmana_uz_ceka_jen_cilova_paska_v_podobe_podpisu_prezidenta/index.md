---
title: "Schválení dětského ombudsmana už čeká jen cílová páska v podobě podpisu
  prezidenta "
date: 2025-02-26T18:13:00
vystupy:
  - tz
perex: >-
  <p>Senát dnes odhlasoval novelu zákona o veřejném ochránci práv. Díky ní by
  Česká republika měla již brzy

  <strong>&nbsp;</strong>získat dětského ombudsmana a&nbsp;

  <a href="https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/">národní lidskoprávní instituci (NHRI)</a>.

  <strong>&nbsp;</strong>Novelu už nyní čeká poslední krok k&nbsp;definitivnímu schválení, a tím je podpis prezidenta. Pokud se tak stane, zákon nabude účinnosti 1. července 2025.</p>
attachments:
  - title: "Tisková zpráva ze dne 22. ledna 2025 ke schválení novely zákona o
      veřejném ochránci práv poslaneckou sněmovnou "
    file: https://www.ochrance.cz/aktualne/poslanci_schvalili_ve_tretim_cteni_zrizeni_detskeho_ombudsmana/
  - title: Proč děti potřebují dětského ombudsmana?
    link: ""
    file: https://deti.ochrance.cz/kdo/detskyombudsman/
---
<p>České republice dlouhodobě chyběl nezávislý národní orgán, který by monitoroval naplňování Úmluvy o právech dítěte a zároveň by se zaměřil na šetření stížností dětí vyžadující zvláštní přístup zohledňující jejich věk. Podobně je Česko dosud bez vlastní národní lidskoprávní instituce (NHRI), která by bděla nad ochranou lidských práv – prováděla jejich monitoring a upozorňovala na problémy.&nbsp;</p>
<p>Obojí je díky dnešnímu výsledku hlasování v&nbsp;Senátu před cílovou páskou, kterou představuje podpis prezidenta republiky.&nbsp;</p>
<p>
<i>„Jsem rád, že novela prošla Senátem bez dlouhých průtahů. Česká republika je mezi posledními zeměmi Evropské unie, kde dětský ombudsman dosud chybí. Jeho zřízení představuje zásadní posun v systémovém vytváření bezpečnějšího a spravedlivějšího prostředí, které dětem dlužíme. Novela nás tak řadí po bok zemí, pro která práva dětí nejsou prázdná slova,“</i> komentoval dnešní jednání Senátu ombudsman Stanislav Křeček.</p>
<p>Spolu s&nbsp;novelou zákona Senát schválil i související&nbsp;
<a href="https://www.senat.cz/xqw/webdav/pssenat/original/114784/96315">usnesení</a> Výboru pro vzdělávání, vědu, kulturu, lidská práva a petice a žádá vládu o adekvátní rozpočtové posílení kanceláře ombudsmana. „
<i>Ke statusu dětského ombudsmana i národní lidskoprávní instituce patří formální a funkční nezávislost, ale i garance finanční nezávislosti i odpovídající rozpočet,“</i> zdůvodnila usnesení místopředsedkyně Senátu Jitka Seitlová.</p>
<blockquote>
<p>
<strong>Jak dosud probíhalo projednávání novely?</strong></p>
<p>duben 2024: schválení Vládou</p>
<p>květen 2024: schválení poslanci v prvním čtení</p>
<p>červen a červenec 2024: podpora v poslaneckých výborech</p>
<p>září 2024: schválení poslanci ve druhém čtení</p>
<p>leden 2025: schválení poslanci ve třetím čtení</p>
<p>únor 2025: projednávání v&nbsp;senátních výborech</p>
<p>únor 2025: schválení Senátem</p>
<p>&nbsp;</p>
<p>
<a href="https://www.psp.cz/sqw/historie.sqw?o=9&amp;t=688&amp;snzp=1">Podrobný vývoj jednání o novele zákona&nbsp;</a>&nbsp;</p></blockquote>
