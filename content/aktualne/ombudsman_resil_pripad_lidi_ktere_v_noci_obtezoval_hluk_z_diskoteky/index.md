---
title: Ombudsman řešil případ lidí, které v noci obtěžoval hluk z diskotéky
date: 2022-08-11T11:17:17.989Z
vystupy:
  - tz
perex: >
  <p>Na veřejného ochránce práv se obrátil stěžovatel ze severní Moravy, kterého
  v&nbsp;nočních hodinách obtěžoval hluk z&nbsp;venkovního klubu. Pořadatel
  přitom má k dispozici i vnitřní prostory, ve kterých diskotéky probíhají v
  zimě. Diskotéka se sice nachází až na okraji města, ale hluk se nese daleko do
  okolí.&nbsp; Na rušení nočního klidu si tak opakovaně stěžovali lidé ve třech
  okolních vesnicích. Stěžovatel i další místní obyvatelé se marně snažili
  problém řešit opakovaným voláním policejních hlídek.</p>
attachments:
  - title: Zpráva o šetření
    file: https://eso.ochrance.cz/Nalezene/Edit/10616
---
<p>Do řešení problému se zapojila obec, která opakovaně žádala Policii ČR o součinnost za účelem zjištění totožnosti osob, které porušují právní předpisy obce. Ombudsman zjistil, že úřad příslušný k projednávání přestupku rušení nočního klidu sice sankcionoval několik případů porušení práva, ale většinu oznámení odložil, aniž by řízení o přestupku zahájil a prováděl dokazování.</p>

<p>Ombudsman upozornil, že v případech rušení nočního klidu jsou zásadními důkazními prostředky výslechy osob, které hluk rušil, a výslechy zasahujících policistů. To ostatně jednoznačně vyplývá také ze soudní judikatury. Není tak zapotřebí například měření hluku. Ochránce podpořil obec v&nbsp;jejím počínání, aby předem žádala policii o provádění zásahů i bez toho, že by čekala na jednotlivá oznámení občanů na rušení nočního klidu. Pořádání venkovních diskoték je totiž předem avizované na programech provozovatele. Takové jednání je v&nbsp;pořádku, nejedná se o nepřípustné objednávání služeb policie</p>

<p>&bdquo;<em>Obec potřebuje součinnost policie k tomu, aby zjistila totožnost osob, u nichž je dáno podezření na porušení práva. Bez toho není možné zahájit řízení vůči konkrétní osobě. Policie i orgán projednávající přestupky mou zprávu přijaly a policie přislíbila konat na avizované akce konkrétní bezpečností opatření</em>,&ldquo; vysvětlil závěr případu ombudsman Stanislav Křeček.</p>
