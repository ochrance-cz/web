---
title: "Životy dětí v ústavní péči se zlepšují jen pomalu."
oldUrl: "src/www.ochrance.cz/aktualne/tiskove-zpravy-2016/zivoty-deti-v-ustavni-peci-se-zlepsuji-jen-pomalu"
date: 2016-05-31
perex: "<p>Za posledních deset let veřejný ochránce práv prověřil životní podmínky 2178 dětí žijících v ústavech. Pochybení některých ústavů a zařízení jsme obvykle dokázali velmi rychle napravit. Pokud však problémy vyplývaly například z nedostatku personálu, bylo často mimo naše možnosti prosadit účinné řešení. Obecně platí, že systém péče o ohrožené děti u nás neodpovídá úrovni dalších evropských států. Základním problémem je vysoký počet dětí v ústavní péči. </p>"
---

<!-- imported from the old website -->

<p>Chybí cílený tlak na umisťování dětí do alternativních forem péče, silnější práce s rodinou a předcházení momentům, kdy už zbývá pouze umístění dítěte do ústavní péče. Smutnou skutečností je jinde nevídané umísťování malých dětí do kojeneckých zařízení. V tom se v Evropě, bohužel, naprosto vymykáme. </p> <h5>Příklady pochybení, která jsme v posledních deseti letech napravovali </h5><p>Dětem byl umožněn styk s rodiči jen za odměnu; děti byly odděleny od svých sourozenců a nikdo se nevěnoval sociální práci k podpoře kontaktů s příbuznými a sanaci rodin; ne každé dítě mohlo alespoň jednou denně pobývat na čerstvém vzduchu; dětem byla kontrolována jejich soukromá korespondence (e-maily, sms, apod.).</p> <h5>Je potřeba sjednotit péči o ohrožené děti</h5><p>Samotná ústavní péče skrývá několik systémových nedostatků. Péčí o ohrožené děti se zabývají tři rezorty, je rozdělena mezi státní správu a samosprávu a mezi státní a nestátní sektor. Aktuální situace je kritizována českými i zahraničními odborníky. Pravidelně na ni upozorňuje například Rada Evropy nebo Výbor pro práva dítěte OSN. </p> <p>Jedním ze základních předpokladů nápravy je sjednocení systému péče o děti, o kterém se v České republice hovoří mnoho let bez konkrétního výsledku. O zajištění péče se aktuálně dělí Ministerstvo práce a sociálních věcí, Ministerstvo školství, mládeže a tělovýchovy a v případě malých dětí také Ministerstvo zdravotnictví. V praktické rovině pak má jedno dítě má na starost 7 – 10 různých osob. Tříští se odpovědnost i koordinace.</p> <h5>Náklady na péči o dítě:</h5><ul><li>Pěstounská péče: zhruba 20 000,- měsíčně.</li><li>Dětský domov: zhruba 25 000,- měsíčně.</li><li>Diagnostický ústav: zhruba 45 000,- měsíčně.</li><li>Kojenecký ústav: zhruba 45 000,- měsíčně. </li></ul> <h5>Postavení ochránce v oblasti ochrany dětí </h5><p>Od roku 2006 provádí ochránce systematické návštěvy zařízení, kde se nacházejí osoby omezené na osobní svobodě. Posiluje jejich ochranu před mučením a jiným špatným zacházením. Plní tak úkoly národního preventivního mechanismu.</p> <p>V České republice doposud nebyl zřízen dětský ombudsman a jsme jednou z posledních zemí EU, která tuto instituci nemá. Její zřízení doporučuje Výbor OSN pro práva dítěte. Veřejný ochránce práv tuto agendu naplňuje částečně v rámci svých kompetencí, které se však týkají jen některých aspektů práv dítěte a to především v oblasti ústavní péče nebo styků dětí s úřady. </p> <p><b>Zprávy z návštěv zařízení ústavní a ochranné výchovy</b>:</p> <p><a href="https://www.ochrance.cz/ochrana-osob-omezenych-na-svobode/zarizeni/zarizeni-ustavni-a-ochranne-vychovy/">http://www.ochrance.cz/ochrana-osob-omezenych-na-svobode/zarizeni/zarizeni-ustavni-a-ochranne-vychovy/</a></p> <p>Deset let ombudsmana jako národního preventivního mechanismu: <a title="Otevření do nového okna" href="https://www.ochrance.cz/fileadmin/user_upload/zpravy_pro_poslaneckou_snemovnu/Ctvrtletky/2016/2016_1_Q-10-let-NPM.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> http://www.ochrance.cz/fileadmin/user_upload/zpravy_pro_poslaneckou_snemovnu/Ctvrtletky/2016/2016_1_Q-10-let-NPM.pdf</a> (524 kB, Adobe Acrobat dokument)</p>
