---
title: "Aktuální judikatura Evropského soudu pro lidská práva k tématu omezení osobní svobody"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/aktualni-judikatura-evropskeho-soudu-pro-lidska-prava-k-tematu-omezeni-osobni-svobody/"
date: 2014-11-07
perex: "<p></p>"
---

<!-- imported from the old website -->

<p>Zaměstnanec oddělení dohledu nad omezováním osobní svobody se ve dnech 22. - 23. 10. 2014 zúčastnil semináře pořádaného ERA (Europäische Rechtsakademie Trier) k poslední judikatuře Evropského soudu pro lidská práva z oblasti trestně právní represe. Není náhodou, že místem konání semináře bylo francouzské město Štrasburk, kde sídlí právě Evropský soud pro lidská práva. Samotný seminář se odehrál v Paláci Evropy (sílo Rady Evropy).</p><p><img src="/uploads-import/uploads/RTEmagicC_strasbourg-w.jpg.jpg" height="380" width="627" alt="" /></p><p>Diskutována byla judikatura týkající se osob v detenci, tedy omezených na svobodě z rozhodnutí státních orgánů (např. vyšetřování úmrtí osoby zadržené policií) a souvisejících otázek (presumpce neviny, právo na spravedlivý proces, možnosti právní pomoci apod.)</p><p>Ohledně úmrtí v detenci byl zmiňován případ Petrović proti Srbsku (obdoba případu Eremiášová a Pechová proti České republice) zejména s ohledem na „standardy“ vyšetřování úmrtí v detenci, podle kterých mají orgány činné v trestním řízení povinnost provést účinné, nestranné a nezávislé vyšetřování. Mezi vyšetřovanými a vyšetřujícími osobami tak nesmí existovat žádné hierarchické nebo institucionální spojení a tyto osoby na sobě nesmí být závislé ani prakticky, ani být předtím spolu úzce pracovně spojeni. Nezávislé a nestranné osoby musí provádět vyšetřovací úkony od samého počátku. V rámci práva na přípravu obhajoby se hodnotila např. témata možnosti studia trestního spisu a souvisejících materiálů vězněm (Khodorkovskiy a Lebedev proti Rusku), důvěrnost vztahu mezi odsouzeným a jeho obhájce (s ohledem na kontrolu ze strany vězeňské správy), což jsou témata, která se nezřídka objevují i ve stížnostech adresovaných veřejnému ochránci práv.</p><p>Poměrně zajímavá otázka vzešla z diskuze k otázce presumpce neviny. Podle ruské právní úpravy je totiž v případě žádosti odsouzeného o milost požadováno uznání viny. Daná podmínka dle účastníků semináře není v rozporu s judikaturou soudu (tedy ani se zásadou presumpce neviny).</p><p>Přínosem studijní návštěvy je identifikace aktuálních témat z judikatury soudu a její směřování v jednotlivých oblastech (zejm. čl. 2, 3, 5 a 6 Úmluvy o ochraně lidských práv a základních svobod, tedy právo na život, zákaz mučení a jiného nelidského či ponižujícího zacházení, právo na svobodu a osobní bezpečnost a právo na spravedlivý proces).</p>
