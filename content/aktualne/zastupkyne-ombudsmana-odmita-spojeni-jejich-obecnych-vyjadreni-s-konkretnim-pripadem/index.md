---
title: "Zástupkyně ombudsmana odmítá spojení jejích obecných vyjádření s konkrétním případem, kterým se nezabývala"
tags:
  - Tisková zpráva
oldUrl: "/aktualne/tiskove-zpravy-2021/zastupkyne-ombudsmana-odmita-spojeni-jejich-obecnych-vyjadreni-s-konkretnim-pripadem"
date: 2021-01-05
perex: "<p></p>"
---

<!-- imported from the old website -->

<p>Obecné vyjádření zástupkyně ombudsmana Moniky Šimůnkové k problému neregistrovaných zařízení sociálních služeb bylo v reportáži ČT dne 10. 12. dáno do souvislosti s aktuální situací v konkrétní ubytovně U Karkulky v Horním Slavkově. Působením tohoto zařízení se přitom zástupkyně ombudsmana nezabývala, není obeznámena ani se statutem zařízení a s jeho fungováním, v tomto zařízení neprováděla systematickou návštěvu a nemohla se tedy seznámit s podmínkami v zařízení a zacházením s klienty. Z těchto důvodů se proto nemohla k aktuální situaci v ubytovně U Karkulky žádným způsobem vyjadřovat, a ani se k ní nevyjádřila. V rámci reportáže odpovídala na dotazy týkající se obecně neregistrovaných zařízení sociálních služeb, poznatků z dřívějších návštěv takových zařízení a působnosti ombudsmana.</p>
