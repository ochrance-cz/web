---
title: "Ombudsman upozorňuje na možné problémy při výplatě  „rouškovného“"
tags:
  - Tisková zpráva
oldUrl: "/aktualne/tiskove-zpravy-2020/ombudsman-upozornuje-na-mozne-problemy-pri-vyplate-rouskovneho"
date: 2020-12-18
perex: "<p>V souvislosti s výplatou jednorázového příspěvku seniorům – tzv. rouškovného &ndash; upozorňuje ombudsman na problémy, s nimiž se mohou setkat lidé, kteří nepobírají důchod na bankovní účet. Příspěvek se nevyplácí spolu s důchodem a pro výplatu v hotovosti se využívá odlišná poštovní služba. Zatímco běžný důchod se lidem v hotovosti vyplácí prostřednictvím Důchodové služby, rouškovné se vyplácí složenkou typu B. Dle informací České správy sociálního zabezpečení (ČSSZ) bylo takových složenek rozesláno 860 tisíc.  </p>"
---

<!-- imported from the old website -->

<p>V případě hotovostní výplaty mohou nastat dva problémy, se kterými se ombudsman v praxi setkal. </p><h5>Problém hospitalizovaných seniorů </h5><p>Hospitalizovaným seniorům se může stát, že si nemohou vybrat prostředky z rouškovného, které jim přijdou poštovní poukázkou na adresu trvalého bydliště. V těchto případech doporučuje ombudsman seniorům, aby s pomocí rodiny či sociální pracovnice požádali o doručení prostředků přímo do zdravotnického zařízení.  </p><p>Případně se mohou rodinní příslušníci se souhlasem seniora dohodnout s poštou, že vyzvednou prostředky v místě jeho bydliště, neboť poštovní poukázka není určena do vlastních rukou adresáta. </p><h5>Omezená doba pro výplatu rouškovného na poštovních poukázkách </h5><p>Podle poštovních podmínek může pošta vyplatit poukázanou částku ve lhůtě, kterou určí plátce důchodu. Po uplynutí této lhůty musí pošta vrátit plátci důchodu.  </p><p>“Dle mých zkušeností je v poukázkách stanoveno datum výplaty většinou do konce tohoto kalendářního roku.  Proto doporučuji seniorům, aby datu na poštovní poukázce věnovali pozornost a peníze si vyzvedli včas. Nicméně, i když tak neučiní, o své peníze nepřijdou. Pošta je vrátí zpět ČSSZ a senior se s ní může domluvit na opakovaném doručení,” vysvětluje ombudsman Stanislav Křeček. </p>
