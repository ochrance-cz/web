---
title: Stanislav Křeček diskutoval na Prague Pride
date: 2021-08-06T10:30:29.912Z
vystupy:
  - tz
perex: O LGBT+ výzkumech diskutoval ve čtvrtek v rámci Prague Pride také
  ombudsman Stanislav Křeček a vedoucí Úseku výzkumu Kanceláře veřejného
  ochránce práv Marína Urbániková. V diskuzním panelu s názvem „Máte na to
  data?“ se zaměřili na výzkum předchozí ombudsmanky „Být LGBT v Česku“.
---
<p><em>&bdquo;Menšiny, kromě národnostních, u nás žádná zvláštní práva nemají. Všichni občané jsou si rovni a příslušnost k jakékoliv menšině nikomu žádné zvláštní právo nezakládá. Hovoří-li se o právech menšin, jde spíše o to, aby příslušnost k menšině nikomu nebránila v realizaci práv, která mají ti ostatní,&ldquo; </em>uvedl v&nbsp;diskuzi Stanislav Křeček a dodal:</p>

<p><em>&bdquo;V tomto smyslu nepovažuji Prague Pride za záležitost týkající se práv menšin nebo dokonce za akci k jejich ochraně, protože této skupině lidí nikdo žádná práva neupírá. To, že část občanů vyjadřuje svůj nesouhlas, je jen zcela přirozené a týká se to ostatně každé lidské činnosti.&ldquo; </em></p>

<p>Podle ombudsmana není samotný nesouhlas ani upřením práva, ale ani výrazem nenávisti: <em>&bdquo;LGBT+ lidé mají někdy zbytečně negativně ostražitý vztah ke společnosti. Přitom většině společnosti je jejich počínání vcelku lhostejné, pokud ho oni sami nevydávají za jediné správné,</em>&ldquo; uzavřel svůj postoj Stanislav Křeček.&nbsp;</p>

<p><a href="https://www.ochrance.cz/uploads-import/DISKRIMINACE/Vyzkum/Vyzkum-LGBT.pdf">Výzkum &ldquo;Být LGBT+ v&nbsp;Česku&ldquo;</a> byl zaměřený na osobní zkušenosti téměř dvou tisíc LGBT+ lidí s&nbsp;různými společenskými stereotypy a předsudky, diskriminací, obtěžováním nebo násilím. Poukázal na například na to, že více než třetina dotázaných se v&nbsp;posledních pěti letech cítila diskriminována. To představuje třikrát vyšší podíl než u běžné populace. Víc než polovina dotazovaných měla v&nbsp;posledních pěti letech zkušenost s&nbsp;obtěžováním a urážením - například nadávkami nebo zesměšňováním. Zhruba každý desátý účastník výzkumu se setkal s&nbsp;vyhrožováním. A téměř stejný podíl zažil&nbsp;fyzické či sexuální napadení.</p>

<p>&nbsp;<em>&bdquo;Zatímco třetina veřejnosti si myslí, že LGBT+ lidé jsou v České republice stále diskriminováni, mezi LGBT+ skupinou jde až o zhruba tři čtvrtiny dotázaných. Veřejnost tedy vnímá situaci LGBT+ lidí podstatně pozitivněji než oni sami,&ldquo;</em> shrnula v&nbsp;prezentaci na Prague Pride závěry výzkumu z&nbsp;roku 2019 vedoucí Úseku výzkumu Kanceláře veřejného ochránce práv Marína Urbániková.</p>
