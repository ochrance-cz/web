---
title: Čemu se ombudsman věnoval v lednu a únoru? To se dozvíte v dalším vydání
  Zpravodaje ombudsmana
date: 2025-03-31T16:33:00
vystupy:
  - aktualita
perex: >-
  <ul>

  <li>Přichází první jarní dny a s&nbsp;nimi také náš 

  <a href="https://www.ochrance.cz/zpravodaj/za_leden_a_unor_2025/">Zpravodaj ombudsmana</a>! V&nbsp;něm se opět dočtete, komu a jak jsme pomáhali v&nbsp;uplynulých dvou měsících. Reagovali jsme na podněty občanů z&nbsp;celé republiky, ale pomáhali jsme také z&nbsp;vlastní iniciativy. Upozornili jsme na chyby úřadů, zajistili doplatky rodičovských příspěvků, vyjasnili jsme také právní úpravu, navštěvovali zařízení či radili v&nbsp;diskriminačních věcech!&nbsp;</li></ul>

  <p>&nbsp;</p>
attachments:
  - title: Zpravodaj ombudsmana za leden a únor 2025
    file: https://www.ochrance.cz/zpravodaj/za_leden_a_unor_2025/
---
<p>Čemu jsme se například věnovali?</p>
<ul>
<li>
<strong>přiměli jsme krajský úřad, aby lépe posuzoval zásahy zdravotníků do práva rodiče a hospitalizovaného dítěte na rodinný život&nbsp;</strong></li></ul>
<blockquote>
<p>Matka si stěžovala u krajského úřadu na to, že se nemohla důstojně rozloučit se svou osmiletou dcerou, kterou čekal týdenní pobyt v&nbsp;nemocnici. Dceru ten den ani nemohla navštívit. Stalo se tak během pandemie covid-19 a v&nbsp;situaci, kdy nemocniční elektronické systémy úspěšně napadli hackeři. Krajský úřad uznal, že došlo k&nbsp;neoprávněnému a neospravedlnitelnému zásahu do práva na rodinný život a příště bude postupovat podle našich závěrů.&nbsp;</p></blockquote>
<ul>
<li>
<strong>pomohli jsme stěžovatelce získat doplatek českého rodičovského příspěvku&nbsp;</strong></li></ul>
<blockquote>
<p>Stěžovatelka pobírala český rodičovský příspěvek. Úřad práce zjistil, že její manžel (otec dítěte) pracoval část roku 2021 v Německu. Stěžovatelka v té době nepracovala. Rodičovský příspěvek za toto období tak mělo vyplácet Německo. Úřad práce proto od stěžovatelky chtěl vrátit přeplatek ve výši 68 400 Kč, který stěžovatelka zaplatila. Současně ji poučil, aby si požádala o dávku v Německu.</p></blockquote>
<ul>
<li>Upozornili jsme stavební úřad, že musí přísněji dohlížet na využívání odpadů při terénních úpravách&nbsp;</li></ul>
<blockquote>
<p>V&nbsp;případu šlo o nepovolené terénní úpravy zrekultivované skládky, ze které se měl stát golfový areál. Stavebník tvrdil, že navezl na místo výrobek vzniklý v&nbsp;mobilním zařízení v rámci stavebních a demoličních prací jinde. Stavební úřad tyto terénní úpravy dlouho neřešil, proto jsme mu poradili, jak má postupovat. Provozovatel nově může k&nbsp;zasypávání využít jenom odpad v&nbsp;zařízení k&nbsp;využití odpadu odsouhlaseném stavebním úřadem.</p></blockquote>
