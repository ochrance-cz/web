---
title: "Případ pro ombudsmana: Zvláštní příplatek"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-iv/pripad-pro-ombudsmana-zvlastni-priplatek/"
date: 2008-10-08
perex: "<p></p>"
---

<!-- imported from the old website -->

<h1 class="Nadpis1">Zvláštní příplatek</h1><p class="Normln-web"><span style="FONT-WEIGHT: bold">V pátek 3. 10. v 18:25 hod vysílá ČT 1 další díl cyklu Případ pro ombudsmana (reprízu vysílá ČT 2 v pondělí 6. 10. ve 12.25). Díl nazvaný Zvláštní příplatek vypráví příběh vojáků z povolání a jejich sporu o zvláštní příplatek za </span><span style="FONT-WEIGHT: bold">nebezpečnou </span><span style="FONT-WEIGHT: bold">službu na zahraniční misi. </span><span style="FONT-WEIGHT: bold">Ukázalo se, že ž</span><span style="FONT-WEIGHT: bold">ádný z orgánů České republiky nebyl ochotný </span><span style="FONT-WEIGHT: bold">o jejich nárocích </span><span style="FONT-WEIGHT: bold">rozhodnout. </span></p><h3 class="Nadpis2">„Zvláštní příplatek“</h3><p class="Normln-web"><span style="FONT-STYLE: italic">O nečinnosti úřadu při vyplacení zvláštního příplatku (spis. zn. VOP 3964</span><span style="FONT-STYLE: italic">/200</span><span style="FONT-STYLE: italic">7</span><span style="FONT-STYLE: italic">). </span></p><p class="Normln-web">Vojenský pozorovatel v zahraniční misi je často vystaven nejrůznějším rizikům, proto je za takovou nebezpečnou službu vyplácen zvláštní příplatek.</p><p class="Normln-web">V roce 2007 se na ochránce obrátili čtyři bývalí příslušníci Armády ČR, kteří v minulosti působili v rámci mezinárodních sil OSN v různých zemích světa (Gruzie, Irák, Kongo), s tím, že jim ministerstvo obrany nevyplácelo zvláštní příplatek za tuto službu, přestože jim podle zákona náležel. Svůj nárok uplatnili po návratu do vlasti i u soudu, který však nebyl příslušný ve věci rozhodnout. S odůvodněním, že v této záležitosti může podle zákona 221/1991 Sb., o vojácích z povolání, rozhodnout pouze příslušný služební orgán, tuto věc postoupil ve dvou případech prezidentu republiky, jakožto vrchnímu veliteli, a v dalších dvou případech ministru obrany. Prezident oba případy následně rovněž postoupil ministerstvu.</p><p class="Normln-web">Tehdejší ministr obrany, ani současná ministryně však do dne podání podnětu k ochránci ve věci nerozhodli a stěžovatelé ani nebyli vyrozuměni o tom, co se s jejich záležitostí děje. Došlo tak k neobvyklé situaci, kdy o nárocích poškozených nehodlal rozhodnout žádný orgán České republiky – obecné soudy pro svou nepůsobnost a ministerstvo s poukazem na to, že podle zákona o vojácích z povolání se rozhodují pouze záležitosti týkající se vzniku, změny nebo zániku služebního poměru. O nárocích týkajících se platu se podle ministerstva rozhoduje podle zákona o platu. Jenže tento zákon žádné rozhodování nezná a neupravuje jej, takže ministerstvo vlastně nemělo právní podklad, na jehož základě by mohlo rozhodnout.</p><p class="Normln-web">Ochránce se po prošetření záležitosti postavil na stranu stěžovatelů a požadoval změnu dosavadní praxe ministerstva obrany, které o platových nárocích vojáků odmítalo rozhodovat podle zákona o vojácích z povolání. Upozornil, že ministerstvo tento zákon vykládá chybně, přestože správný výklad vyplýval už z rozhodnutí obecných soudů.</p><p class="Normln-web">Dlouholetá chybná praxe byla nakonec změněna a ministryně obrany ochránce ubezpečila, že o nárocích stěžovatelů bude neprodleně rozhodnuto.</p><p class="Normln-web"><a title="Otevření do nového okna" href="http://www.ceskatelevize.cz/program/10169761487-06.10.2008-12:30-2-pripad-pro-ombudsmana.html?online=1" target="_blank">http://www.ceskatelevize.cz/program/10169761487-06.10.2008-12:30-2-pripad-pro-ombudsmana.html?online=1</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><p class="Normln-web"> </p><p class="Normln-web">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p><p class="Normln"> </p>
