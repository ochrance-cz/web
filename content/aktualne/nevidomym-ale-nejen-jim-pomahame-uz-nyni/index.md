---
title: "Nevidomým, ale nejen jim, pomáháme už nyní"
tags:
  - Tisková zpráva
oldUrl: "/aktualne/tiskove-zpravy-2017/nevidomym-ale-nejen-jim-pomahame-uz-nyni"
date: 2017-11-13
perex: "<p>Právy osob se zdravotním postižením se sice ombudsmanka bude moct systematicky zabývat až od 1. ledna 2018, ale individuální podněty týkající se činnosti státní správy nebo rovného zacházení řeší i nyní. Její pomoc se tedy vztahuje i na nevidomé a slabozraké. Ti si dnes Mezinárodním dnem nevidomých připomínají narození autora písma rozpoznatelného hmatem, které umožnilo i nevidomým číst.</p>"
---

<!-- imported from the old website -->

<p>Lidé nevidomí a slabozrací často čelí potížím i v situacích, které by lidi se zdravým zrakem ani nenapadly. V některých případech se obraceli i na ombudsmana. Šlo například o vstup vodicích a asistenčních psů do různých objektů nebo přístup lidí se speciálně vycvičenými psy k různým službám. </p> <p>Stále se objevují problémy s nedostatečnou bezbariérovostí staveb.</p> <p>Ombudsmanka se také setkává s případy diskriminace nevidomých či slabozrakých například v přístupu k bydlení, např. u nevidomého, který dal nejvyšší nabídku na pronájem obecního bytu, ale ten byl přesto pronajat jinému zájemci.</p> <p>Problémy mohou mít lidé s postižením zraku i v dostupnosti zprav v televizi. Do roku 2011 byly cizojazyčné vstupy ve zpravodajství paralelně čteny v češtině, ale když se přešlo na titulky, pro lidi nevidomé, ale i staré se špatným zrakem, se zahraniční zpravodajství stalo nedostupným.</p> <p>Ombudsmanka se ale setkala například s námitkami diskriminace v zaměstnání u učitelky s těžkým zdravotním hendikepem, s problémy při zakládání účtu v bance s požadavkem na podpis vlastníka s vadou zraku, s otázkou sepisování závěti nevidomými apod.</p> Zatímco v tuto chvíli může ombudsmanka řešit individuální stížnosti, od ledna 2018 se tyto podněty mohou stát východiskem k plošnému zkoumání postavení lidí s postižením zraku, k jejich možnosti realizovat svá práva. Cílem bude měnit vnímání a citlivost společnosti na specifické potřeby lidí nejen nevidomých, ale i s jiným zdravotním postižením.
