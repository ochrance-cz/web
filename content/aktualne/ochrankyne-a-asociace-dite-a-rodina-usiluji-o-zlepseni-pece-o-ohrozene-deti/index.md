---
title: "Ochránkyně a Asociace Dítě a Rodina usilují o zlepšení péče o ohrožené děti"
vystupy:
  - tz
oldUrl: "/aktualne/tiskove-zpravy-2016/ochrankyne-a-asociace-dite-a-rodina-usiluji-o-zlepseni-pece-o-ohrozene-deti"
date: 2016-07-26
perex: "<p>Děti mají žít přednostně v rodině, ať už biologické nebo náhradní, na tomto principu musí stát systém péče o ohrožené děti.</p>"
---

<!-- imported from the old website -->

<p>Shodla se na tom veřejná ochránkyně práv se zástupci Asociace Dítě a Rodina. Asociace založená v roce 2015 sdružuje aktuálně 49 organizací, které dlouhodobě působí v oblasti péče o ohrožené děti, nabízí rodinám s dětmi zázemí, služby, pomoc při řešení krizových situací apod. Její činnost ochránkyně vítá a plně podporuje, neboť Asociace sleduje stejné cíle, k jakým směřují i doporučení ochránkyně:</p><ul><li><span style="line-height: 17.92px; font-size: 12.8px;">Sjednotit dosud roztříštěný systém péče o ohrožené děti pod jedno ministerstvo.</span></li><li><span style="line-height: 17.92px; font-size: 12.8px;">Podporovat biologické rodiny a zajistit dostatek kvalitních služeb, které by pomohly rodině překonat krizovou situaci a při odebrání dítěte umožnily jeho rychlý návrat domů.</span></li><li><span style="line-height: 17.92px; font-size: 12.8px;">Rozvíjet všechny formy náhradní rodinné péče.</span></li><li><span style="line-height: 17.92px; font-size: 12.8px;">Transformovat ústavní péči do malokapacitních pobytových služeb, které budou co nejvíce připomínat rodinné prostředí.</span></li></ul> <p>Ochránkyně se s Asociací Dítě a Rodina domluvila na výměně zkušeností a vzájemné podpoře aktivit směřujících ke zlepšení péče o ohrožené děti. Při jednání se zástupci Asociace se shodla na tom, že zde především chybí dlouhodobá koncepce, která by systematicky pracovala s příklady dobré praxe a dál je rozvíjela. Chybí také dostatek kvalitních služeb pro rodiny a důraz na prevenci. O to cennější a důležitější je podle ochránkyně práce neziskových organizací, jejichž činnost směřuje k tomu, aby děti mohly vyrůstat v rodinném prostředí.</p>
