---
title: "Zahájení soutěže EU Journalist Award pro rok 2011 – Společně proti diskriminaci!"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2012/zahajeni-souteze-eu-journalist-award-pro-rok-2011-spolecne-proti-diskriminaci/"
date: 2011-09-14
perex: "<p></p>"
---

<!-- imported from the old website -->

<p>23. června 2011 byl zahájen 8. ročník soutěže EU Journalist Award 2011 – Společně proti diskriminaci! určené novinářům publikujícím v tisku a na internetu. Evropská komise touto cenou vyznamenává novináře, kteří přispívají k porozumění hodnotě a výhodám rozmanitosti a k boji proti diskriminaci v Evropské unii. Vítěz soutěže a další dva vyznamenaní obdrží peněžitou cenu ve výši 5 000 EUR, 3 500 EUR a 2 500 EUR.</p><p>Podmínkou pro zařazení do soutěže jsou články vydané tiskovým nebo internetovým médiem v členském státě EU mezi 18. zářím 2010 a 10. listopadem 2011. Všechny příspěvky musí být odeslány prostřednictvím webové stránky soutěže EU Journalist Award 2011 <a title="Otevření do nového okna" href="http://journalistaward.stop-discrimination.info/2724.0.html" target="_blank">http://journalistaward.stop-discrimination.info/2724.0.html</a>  nejpozději do 10. listopadu 2011 do 12:00 hod středoevropského času.</p><p>V loňském roce bylo do soutěže přihlášeno více než 1200 příspěvků. Vítězem se stala Finka Jeanette Björkqvist s článkem „Nežádoucí lidé“, zaměřeným na zkušenosti východoevropských Romů ve Finsku. Druhou oceněnou byla Rakušanka Edith Meinhart za článek „Úpadek intelektu“, věnovaný zkušenostem kvalifikovaných imigrantů v Rakousku. Článek poukazuje na plýtvání lidským talentem z důvodu diskriminace a na s tím související ekonomické plýtvání. Rasa Navickaitė z Litvy získala třetí cenu za článek „Jiní, ale šťastní“ o zkušenostech litevských homosexuálních párů starajících se o rodinu. Vítězky převzaly ceny na slavnostním předání 21. března 2011 v Bruselu z rukou Françoise Le Bail, generální ředitelky pro spravedlnost Evropské komise. </p><p><img src="/uploads-import/DISKRIMINACE/banner-300x250-cs.jpg" height="250" width="300" alt="" /></p>
