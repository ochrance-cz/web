---
title: "Souhrnná zpráva o činnosti veřejného ochránce práv za rok 2007"
oldUrl: "src/www.ochrance.cz/aktualne/tiskove-zpravy-2008/souhrnna-zprava-o-cinnosti-verejneho-ochrance-prav-za-rok-2007"
date: 2008-04-09
perex: "<p></p>"
---

<!-- imported from the old website -->

<p class="Normln-web">Předkládaná souhrnná zpráva je výroční bilancí první roku druhého funkčního období působení JUDr. Otakara Motejla a současně prvního roku působení jeho nové zástupkyně RNDr. Jitky Seitlové, kterou ochránce pověřil výkonem části své působnosti, a to především v agendách z oblasti životního prostředí, sociálních dávek, státního občanství, práva na informace, ochrany spotřebitele a v některých dalších oblastech. S ohledem na to, že ochránce již v průběhu své opakované kandidatury naznačil, že hodlá v novém funkčním období provést jisté změny v pojetí své práce, je souhrnná zpráva koncipována poněkud odlišným způsobem něž zprávy předchozí. Předně se určitým způsobem mění její struktura, zároveň je snahou předkladatele zprávu oproti předchozím rokům zkrátit, především omezit počet popisovaných individuálních případů. Záměrem ochránce je naopak <span style="FONT-WEIGHT: bold">zdůraznit </span><span style="FONT-WEIGHT: bold">zobecňující poznatky</span>, které získává v jednotlivých oblastech státní správy, a to včetně <span style="FONT-WEIGHT: bold">reflexe dlouhodobějších tendencí</span>, které je možné v průběhu doby vypozorovat.</p><p class="Normln-web">Zpráva je rozdělena celkem do sedmi částí.</p><p class="Normln-web"><span style="FONT-WEIGHT: bold">První část</span> tvoří obecné informace o hospodaření Kanceláře veřejného ochránce práv a údaje o mezinárodních aktivitách ochránce.</p><p class="Normln-web"><span style="FONT-WEIGHT: bold">Druhá část</span> zprávy je nově věnována zvláštním oprávněním ochránce a jeho vztahům s ústavními orgány (poslaneckou sněmovnou, vládou, Ústavním soudem apod.).</p><p class="Normln-web"><span style="FONT-WEIGHT: bold">Třetí část</span> tvoří statistické údaje a prezentace praktických poznatků z jednotlivých oblastí státní správy.</p><p class="Normln-web"><span style="FONT-WEIGHT: bold">Ve čtvrté části</span> předkládá ochránce informaci o výsledcích svých systematických návštěv zařízení, v nichž se nacházejí osoby omezené na svobodě.</p><p class="Normln-web"><span style="FONT-WEIGHT: bold">P</span><span style="FONT-WEIGHT: bold">átá část</span> je potom nově zaměřena specificky na otázku diskriminace, a to s ohledem na probíhající legislativní proces ve věci tzv. antidiskriminačního zákona, který má ochránci nově svěřit výkon působnosti ve věcech práva na rovné zacházení a ochrany před diskriminací.</p><p class="Normln-web"><span style="FONT-WEIGHT: bold">Šestá část</span> obsahuje zevšeobecnění nejzávažnějších problémů a současně se v ní ochránce pokouší nastínit možnosti jejich řešení. Zároveň v této části ochránce reaguje na to, jakým způsobem se vláda postavila k doporučením, která ochránce předkládal ve své Souhrnné zprávě za rok 2006.</p><p class="Normln-web"><span style="FONT-WEIGHT: bold">Sedmo</span><span style="FONT-WEIGHT: bold">u </span><span style="FONT-WEIGHT: bold">část</span> tvoří závěrečné shrnutí.</p><h3 class="Nadpis2"><a href="dokumenty/dokument.php?back=/cinnost/zpravy.php&amp;doc=1239">Souhrnná zpráva za rok 2007</a></h3><p class="Normln"> </p>
