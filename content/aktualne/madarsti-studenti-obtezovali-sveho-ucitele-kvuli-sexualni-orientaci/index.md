---
title: "Maďarští studenti obtěžovali svého učitele kvůli sexuální orientaci"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/madarsti-studenti-obtezovali-sveho-ucitele-kvuli-sexualni-orientaci/"
date: 2014-04-15
perex: "<p>Úřad pro rovné zacházení stanovil, že učitel byl vystaven obtěžování ze strany studentů, když jeho zaměstnavatel naprosto selhal u řešení této situace.</p>"
---

<!-- imported from the old website -->

<p class="align-blok">Stěžovatel byl zaměstnán jako učitel maďarského jazyka a literatury na částečný pracovní úvazek. V poměrně krátké době se stal terčem ostrého posměchu studentů, kteří svými urážkami naráželi na jeho údajnou homosexualitu. Poté, co se učitel tuto situaci marně snažil řešit přímo se studenty, obrátil se na třídního učitele a na ředitele školy. Přesto však škola nepodnikla žádné kroky, které by vedly k nápravě. Studenti naopak na konci školního roku obdrželi samé dobré známky z chování. Poté, co učiteli nebyla na konci roku prodloužena pracovní smlouva, rozhodl se podat na školu stížnost k maďarskému tělesu pro rovné zacházení. </p><p class="align-blok">Ředitel školy argumentoval tím, že o obtěžování učitele byl informován až na konci školního roku. Dále prohlásil, že učitel mu nedal včas najevo, že by nesouhlasil se známkováním studentů, a že ani nepožadoval žádná kárná opatření proti studentům poté, co se tyto problémy začaly objevovat. Navíc poukázal na období konce školního roku, ve kterém podle něj postrádá smysl zmíněná opatření zahajovat. Svoji obhajobu zakončil tím, že rozvázání pracovního poměru s učitelem nijak nesouviselo s jeho stížnostmi. Ředitel školy totiž pouze usiloval o celkové zrušení této pozice. Přesto ředitel školy uznal, že tato pozice byla nakonec udržena a na místo byl přijat jiný zaměstnanec.</p><p class="align-blok">Maďarské equality body argumentaci ředitele školy zamítlo. Učitelova situace byla podle tělesa pro rovné zacházení ve škole všeobecně známá, a proto není možné, aby o ní třídní učitel spolu s ředitelem nebyli informováni. I kdyby k jejich informování došlo až na konci školního roku, bylo by přesto nutné případ vyšetřit.</p><p class="align-blok">Maďarské těleso pro rovné zacházení nakonec stanovilo, že učitel byl vystaven jak přímé diskriminaci v souvislosti s jeho propuštěním, tak také obtěžování ze strany studentů, když zaměstnavatel naprosto selhal u řešení této situace. Nenařídil však uložení pokuty škole, a to z důvodu, že během celého řízení se škola snažila hledat smírné řešení pro obě strany. Mimo jiné nabídla učitele znovu zaměstnat, ten však nabídku odmítl. </p><p class="align-blok">Odkaz na anglický článek naleznete <a title="Otevření do nového okna" href="http://www.non-discrimination.net/content/media/HU-52-Harassment%20based%20on%20sexual%20orientation%20in%20school.pdf" target="_blank">zde</a> .</p>
