---
title: Ombudsman se na jednání vlády dohodl s ministrem zdravotnictví, že budou
  společně hledat způsob efektivního vyřizování žádostí protiprávně
  sterilizovaných žen
date: 2024-11-06T16:38:40.024Z
vystupy:
  - tz
perex: >
  <p>Ombudsman v&nbsp;září tohoto roku předložil vládě souhrn pochybení, ke
  kterým dochází ze strany Ministerstva zdravotnictví při vyřizování žádostí o
  odškodnění za protiprávní sterilizace. Vláda dnes odpoledne vzala jeho zprávu
  na vědomí. Z&nbsp;jednání vlády vzešla dohoda mezi ombudsmanem Křečkem
  a<strong> </strong>ministrem Válkem. Dohodli se na brzkém setkání, kde budou
  hledat řešení způsobu vyřizování žádostí nezákonně sterilizovaných žen.</p>
attachments: []
---
<p>&bdquo;<em>Odcházíme z&nbsp;jednání vlády, na kterém jsme se dohodli, že se v&nbsp;nejbližší době Kancelář ombudsmana spojí s&nbsp;Ministerstvem zdravotnictví a budeme pokračovat v&nbsp;jednáních. Oceňuji, že pan ministr Válek iniciativně přistoupil k&nbsp;hledání řešení. Věřím, že se nám podaří najít zdárný způsob vyřizování žádostí o odškodnění za nezákonné sterilizace</em>,&ldquo; uvedl ombudsman Stanislav Křeček bezprostředně po jednání na vládě.</p>

<p>Ombudsman ministerstvo upozorňoval, že žádosti dlouhodobě nevyřizuje v zákonné šedesátidenní lhůtě. Průtahy jsou v&nbsp;některých případech dokonce delší než rok. Vytýkal, že ministerstvo bez podrobnějšího posouzení odmítá žádosti žen, které nemají zdravotnickou dokumentaci, přestože to je v&nbsp;rozporu s&nbsp;nejnovějšími rozhodnutími Nejvyššího správního soudu. Ombudsman kritizoval také nedostatečnou komunikaci zejména se&nbsp;ženami žádajícími o odškodnění, ale i s&nbsp;ním samotným. Od upozornění vlády se komunikace ze strany ministerstva zintenzivnila, nicméně ombudsman stále postrádá konkrétní odpovědi na dotazy k postupu ministerstva u jednotlivých žádostí. &nbsp;</p>

<blockquote>
<p><strong>Časová osa </strong></p>

<ul>
	<li>2004&ndash;2005 První veřejný ochránce práv Otakar Motejl, který poprvé poukázal na problém protiprávních sterilizací v České republice, se tématem začal intenzivně zabývat.</li>
	<li>V&nbsp;prosinci 2005 doporučil Otakar Motejl vládě České republiky přijmout právní úpravu odškodnění osob, které byly oběťmi protiprávní sterilizace.</li>
	<li>Od 1. 1. 2022 je účinný zákon o odškodnění protiprávních sterilizací, který po mnoha letech otevřel prostor pro odškodnění osob protiprávně sterilizovaných v minulosti. <strong>Oprávněné osoby mohou podávat žádosti od 1. 1. 2022 do 1. 1. 2025, respektive žádost musí být doručena ministerstvu 2. 1. 2025. </strong></li>
	<li>17. 9. 2024 Ombudsman předložil vládě sankční vyrozumění týkající se systémových nedostatků v&nbsp;postupech Ministerstva zdravotnictví.</li>
	<li>4. 10. 2024 Výbor proti mučení a nelidskému zacházení Rady vlády pro lidská práva přijal Usnesení k&nbsp;naplňování zákona o poskytnutí jednorázové peněžní částky osobám sterilizovaným v&nbsp;rozporu s právem.</li>
	<li>6. 11. 2024 vláda na svém zasedání vzala na vědomí sankční vyrozumění předložené ombudsmanem. &nbsp;Ministr zdravotnictví se domluvil s&nbsp;ombudsmanem na setkání, kde vyřeší zdárný způsob vyřizování žádostí protiprávně sterilizovaných žen.</li>
</ul>
</blockquote>
