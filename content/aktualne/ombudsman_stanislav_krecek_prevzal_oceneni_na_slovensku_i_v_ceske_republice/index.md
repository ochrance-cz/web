---
title: Ombudsman Stanislav Křeček převzal ocenění na Slovensku i v České republice
date: 2025-11-21T14:33:00
vystupy:
  - aktualita
perex: <p>Hned dvě ocenění získal v&nbsp;krátkém časovém sledu ombudsman
  Stanislav Křeček. Ve čtvrtek 20. listopadu mu&nbsp;slovenský komisař pro děti
  předal Zlatý dáždnik, následující den obdržel Medaili cti&nbsp;Krajského
  ředitelství policie Ústeckého kraje.</p>
---
<p>Ombudsman Stanislav Křeček&nbsp;převzal 20. listopadu z rukou slovenského&nbsp;komisaře pro děti Jozefa Mikloška&nbsp;významné ocenění&nbsp;Zlatý dáždnik. Předání se uskutečnilo na slavnostním ceremoniálu v Bratislavě za přítomnosti&nbsp;prezidenta Slovenské republiky Petra Pellegriniho.</p>
<p>Zlatý dáždnik je určen osobnostem, které se dlouhodobě, systematicky a s mimořádným nasazením zasazují o ochranu práv dětí. Komisař Mikloško při předání ocenění vyzdvihl nejen profesionální, ale i osobní odhodlání Stanislava Křečka, které po desetiletí formuje veřejnou debatu nejenom o právech dětí v České republice.</p>
<p>Jozef Mikloško ve svém projevu ocenil také roli, kterou Stanislav Křeček sehrál při politických a odborných debatách o vzniku dětského ombudsmana v České republice: 
<i>„Stanislav Křeček důsledně trval na tom, aby nová instituce nebyla jen symbolická, ale skutečně nezávislá – politicky i finančně.“</i></p>
<p>Stanislav Křeček se už jako advokát a poslanec opakovaně zastával dětí, které se octly v&nbsp;nevýhodě nebo čelily diskriminaci. Tedy dávno předtím než se stal ombudsmanem. V&nbsp;poslední době se postavil například&nbsp; 
<a href="https://www.ochrance.cz/aktualne/diskriminace_do_telocvicny_nepatri-_ombudsman_se_zastal_neslysicich_deti/">za neslyšící sourozence vyloučené z dětského sportovního kurzu</a>
<strong>.&nbsp;</strong>Zasáhl také ve prospěch&nbsp; 
<a href="https://www.ochrance.cz/aktualne/zmena_vyhlasky_pripravila_nektere_deti_s_postizenim_o_hrazene_lazne-_ombudsman_a_zastupce_detskeho_ombudsmana_dosahli_castecne_napravy/">dětí se zdravotním postižením, které změna vyhlášky připravila o hrazené lázně&nbsp;</a>.&nbsp;</p>
<p>
<i>„Ocenění si velmi vážím. Patří nejen mně, ale celému týmu pracovníků Kanceláře veřejného ochránce práv a ochránce práv dětí, kteří denně pomáhají dětem i jejich rodinám. Žádné dítě nesmí stát v&nbsp;koutě a každé si zaslouží zastání a pomoc,“</i>&nbsp;&nbsp;uvedl po převzetí ocenění Stanislav Křeček.</p>
<p>Den nato předal ředitel Krajského ředitelství policie Ústeckého kraje Zbyněk Dvořák &nbsp;Stanislavu Křečkovi Medaili cti. Tou ocenil jeho dlouhodobou a příkladnou spolupráci s&nbsp;Krajským ředitelstvím policie Ústeckého kraje.&nbsp;</p>
<blockquote>
<p>
<strong>Stanislav Křeček</strong> zasvětil svůj profesní život nejen právu, ale i ochraně lidí, kteří se sami často nemohou bránit – mezi nimi zejména dětí.&nbsp; Jeho životní příběh zahrnuje studium geologie, výtvarného umění i práv. V 70. letech byl nucen opustit justici a pracoval jako dělník či horník. Po roce 1990 působil jako advokát, dlouholetý poslanec a předseda Sdružení nájemníků ČR. V roce 2013 byl zvolen zástupcem veřejného ochránce práv a od února 2020 zastává funkci veřejného ochránce práv.&nbsp;
<br>Od mládí je také aktivním skautem – od roku 1953 je členem tehdy ilegálního skautského oddílu, nositelem skautských vyznamenání Stříbrná Syrinx a Medaile díků.</p></blockquote>
<figure class="image">
<img src="https://www.ochrance.cz/aktualne/ombudsman_stanislav_krecek_prevzal_oceneni_na_slovensku_i_v_ceske_republice/predavani_cen.png" alt="predavani_cen.png"></figure>
