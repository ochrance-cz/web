---
title: "I nevidomí mají právo užívat bankomaty na rovnoprávném základě s ostatními"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/i-nevidomi-maji-pravo-uzivat-bankomaty-na-rovnopravnem-zaklade-s-ostatnimi/"
date: 2013-09-03
perex: "<p>V Maďarsku podaly dvě nevidomé osoby žalobu na místní banku (OTP Bank Zrt.) z důvodu placení každoročních poplatků za užívání a transakce, které ale nebyly samy schopny užívat a provádět. Případ se dostal až před Výbor pro práva osob se zdravotním postižením.</p>"
---

<!-- imported from the old website -->

<p class="align-blok">Dvě nevidomé osoby uzavřely s výše jmenovanou bankou smlouvu k běžnému soukromému účtu, na základě které byly oprávněny nakládat s bankovní kartou. Každoročně musely platit běžné poplatky za užívání a transakce prováděné přes bankomaty. Problém spočíval v tom, že nebyly schopny ovládat bankomat bez pomoci vidomé osoby. Ten totiž neobsahoval hlasovou podporu a na klávesách chybělo Braillovo písmo.</p><p class="align-blok">Podaly proto 5. srpna 2005 žalobu k vnitrostátnímu soudu s tvrzením, že se jim dostávalo horší kvality služeb za stejné poplatky. Bylo tedy s nimi sice zacházeno stejným způsobem, ale v rozdílné situaci z důvodu postižení. Jejich požadavku zdokonalit bankomaty potřebám osob se zrakovým postiženým maďarský soud plně vyhověl. Dále každému ze žalobců přiznal náhradu nemajetkové škody, a to ve výši 200 000 forintů (670 eur).</p><p class="align-blok">Banka však podala odvolání a odvolací soud zamítl požadavek žalobců v celém rozsahu s tvrzením, že pouhá potřeba pomoci od ostatních členů společnosti v důsledku zdravotního postižení nenarušuje lidskou důstojnost žalobců. Dále konstatoval, že svoboda musí být zohledněna nejen při uzavírání smluv, ale také při jejich plnění. Soud první instance tedy vůbec neměl nařizovat splnění požadavku, který smlouva neobsahovala. Nejvyšší soud, který jednal na základě mimořádného opravného prostředku žalobců, dal v rozhodnutí 4. února 2009 za pravdu soudu druhé instance. </p><p class="align-blok">Žalobci se proto v březnu 2010 za pomoci <a title="Otevření do nového okna" href="http://helsinki.hu/en/" target="_blank">Hungary Helsinki Committee</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> obrátili na <a title="Otevření do nového okna" href="http://www.un.org/disabilities/default.asp?id=1419" target="_blank">Výbor pro práva osob se zdravotním postižením</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (CRPD) a požadovali uznání, že byla porušena povinnost ze strany Maďarska, která mu vyplývá z <a href="http://www.ochrance.cz/fileadmin/user_upload/DISKRIMINACE/pravni_predpisy/Umluva_o_pravech_osob_se_zdravotnim_postizenim.pdf">Úmluvy o právech osob se zdravotním postižením</a>.</p><p class="align-blok">Výbor v dubnu 2013 potvrdil, že Maďarsko selhalo při plnění svých povinností smluvně stanovených článkem 9 Úmluvy o právech osob se zdravotním postižením a nezajistilo tak stejný přístup k bankovním službám pro osoby nevidomé a vidomé. Výbor dále učinil Maďarsku četná doporučení, která zahrnovala také zajištění minimálních standardů bankovních služeb nebo vytvoření vynutitelné legislativní soustavy.</p><p class="align-blok">Česká republika je sice signatářem Úmluvy o právech osob se zdravotním postižením, avšak neratifikovala Opční protokol, který umožňuje podávat individuální stížnosti na porušení Úmluvy k Výboru složenému z nezávislých odborníků. Čeští občané se zdravotním postižením tak dosud nemají možnost účinně bránit svá práva na mezinárodní úrovni.</p><p class="align-blok">Tisková zpráva v anglickém jazyce je k nahlédnutí <a title="Otevření do nového okna" href="http://www.non-discrimination.net/content/media/HU-48-HU%20flash%20report%20CRPD%20decision%20on%20Hungary.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p><p class="align-blok">Případy, které Výbor pro práva osob se zdravotním postižením dosud řešil, jsou v anglickém jazyce dostupné <a title="Otevření do nového okna" href="http://www.ohchr.org/EN/HRBodies/CRPD/Pages/Jurisprudence.aspx" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
