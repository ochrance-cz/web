---
title: "Ochránce k výzvě na Facebooku „Ne metodám pevného objetí“"
oldUrl: "src/www.ochrance.cz/aktualne/tiskove-zpravy-2011/ochrance-k-vyzve-na-facebooku-ne-metodam-pevneho-objeti"
date: 2011-02-08
perex: "<p></p><p>Ochránce není odborně kompetentní v oblasti psychologie, aby mohl rozhodovat odborný spor o to, zda je určitá terapeutická metoda riskantní, či kdy a za jakých podmínek má být používána.</p>"
---

<!-- imported from the old website -->

<p>Veřejný ochránce práv obdržel v poslední době několik totožných žádostí o prošetření používání tzv. terapie pevným obětím podle PhDr. Jiřiny Prekopové. Jde o reakci na výzvu zveřejněnou na Facebooku spolu s protestem proti propagaci a uplatňování této metody.</p><p>Veřejný ochránce práv není odborně kompetentní v oblasti psychologie, aby mohl hodnotit konkrétní terapeutickou metodu. Jeho působnost je zákonem vymezena jako ochrana osob před jednáním úřadů a dalších institucí vykonávajících státní správu, pokud je jejich činnost v rozporu s právem, principy demokratického právního státu a dobré správy. V případě, že by například existovaly znalecké posudky prokazující nepříznivé dopady terapie na dítě a příslušné úřady by za tohoto stavu byly nečinné, mohl by ochránce šetřit postup těchto úřadů. Rozhodovat odborný spor, zda je terapeutická metoda riskantní, či kdy a jak má být používána, však ochránci nepřísluší. </p><p>S přihlédnutím k uvedenému a ke skutečnosti, že žádosti o prošetření používání metody tzv. terapie pevným objetím podle PhDr. Jiřiny Prekopové nesměřují vůči postupu konkrétního správního úřadu, se ochránce touto věcí nebude zabývat.</p>
