---
title: Jak chránit děti a mladistvé před návykovými látkami? Slovenský komisař
  pro děti o tom diskutoval s českým ombudsmanem a odborníky na jednání v Brně
date: 2024-08-13T11:46:18.989Z
vystupy:
  - tz
perex: >
  <p>Slovenský komisař pro děti požádal českého ombudsmana o sdílení poznatků se
  závislostmi dětí a mladistvých na návykových látkách. Trápí ho vážná situace
  závislostí u mládeže a trh s&nbsp;potravinami obsahující návykové látky THC,
  HHC a HHC-P. Český ombudsman uspořádal pracovní jednání, na kterém odborníci
  sdíleli zkušenosti s&nbsp;ochranou mládeže před potravinami obsahujícími
  návykové látky. Český ombudsman se teprve připravuje na zřízení dětského
  ombudsmana a národní lidskoprávní instituce (NHRI), což by umožnilo zabývat se
  problematikou systémově.</p>
---
<p>Závislosti jsou podle komisaře častější u dětí s&nbsp;problémy v&nbsp;rodině. Děti trápí zejména pocity nejistoty a selhání. Východisko hledají v&nbsp;drogách. <a href="https://www.komisarpredeti.sk/">Slovenský komisař pro děti </a>Jozef Mikloško hledá cesty, jak zajistit vyšší ochranu dětí a mladistvých před závislostmi na návykových látkách. Tamní legislativa je krok za českou. Česká legislativa pružně reaguje na nové návykové látky tak, že je formou nařízení vlády přidává na seznam zakázaných látek. Na Slovensku se však musí s&nbsp;každou novou drogou změnit zákon. Než zákon projde celým procesem, který trvá měsíce, jsou škodlivé látky na trhu běžně dostupné.</p>

<p>&bdquo;<em>Na Slovensku máme približne 1,1 milióna detí do 18 rokov, čo predstavuje významnú časť našej populácie. Preto je nevyhnutné, aby sme venovali zvýšenú pozornosť hrozbám spojeným s voľným predajom psychomodulačných látok, ako je HHC, ale aj ďalších látok, ktoré sa pohybujú na hranici legálnosti. Som veľmi vďačný za možnosť posilniť naše medzinárodné kontakty a získať cenné skúsenosti od našich českých kolegov, ktorí túto problematiku zvládajú efektívnejšie. Blízke historické a kultúrne väzby medzi našimi krajinami robia túto spoluprácu nielen prirodzenou, ale aj nevyhnutnou pre ochranu zdravia a bezpečnosti našich detí</em>,&quot; uvedl slovenský komisař pro děti Jozef Mikloško.</p>

<p>Komisař se v&nbsp;současné době snaží o uzákonění zákazu prodeje potravin obsahující látky THC, HHC a HHC-P.<em> </em>&bdquo;<em>Zkušenosti se závislostí dětí a mladistvých na&nbsp;návykových látkách na Slovensku jsou alarmující.</em> <em>Jsem rád, že jsem mohl slovenskému komisaři pro děti společně s&nbsp;odborníky z&nbsp;řad toxikologů, lékařů a policistů představit jednotlivé kroky, které již Česká republika v&nbsp;boji proti prodeji návykových látek uskutečnila,&ldquo; </em>uvedl ombudsman Stanislav Křeček, který ocenil zejména vystoupení ředitele Národní protidrogové centrály Jakuba Frydrycha a vědeckého poradce Národního drogového koordinátora Viktora Mravčíka.</p>

<p>Komisař pro děti (v Česku známý spíše jako dětský ombudsman) sdílel s&nbsp;českým ombudsmanem také zkušenosti s&nbsp;fungováním instituce ochránce práv dětí. Jozef Mikloško pozval ombudsmana a jeho zástupce, aby se v&nbsp;rámci příprav České republiky na zřízení instituce dětského ombudsmana blíže seznámili s&nbsp;fungováním jeho úřadu. Stanislav Křeček ocenil navázání spolupráce. Instituce dětského ombudsmana by se měla začlenit do stávající instituce veřejného ochránce práv příští rok. <a href="https://www.psp.cz/sqw/historie.sqw?o=9&amp;T=688">Novelu zákona o Veřejném ochránci práv</a> nyní čeká druhé čtení v&nbsp;Poslanecké sněmovně.</p>

<p>&nbsp;</p>
