---
title: "Zástupce ombudsmana ocenil absolventy pracovních stáží i zaměstnavatele,
  kteří praxi studentům se speciálními vzdělávacími potřebami umožnili "
date: 2024-08-28T17:07:42.644Z
vystupy:
  - aktualita
perex: >
  <p>Víc než třicítka středoškoláků si v&nbsp;Kanceláři veřejného ochránce práv
  převzala osvědčení o úspěšném absolvování pracovní stáže v&nbsp;Tranzitním
  programu společnosti Agapo. Program nabízí praxi mladým lidem se speciálními
  vzdělávacími potřebami. Letos se do něj jako zaměstnavatel poprvé zapojila i
  Kancelář veřejného ochránce práv.</p>
---
<p><img alt="img_20240827_153549_1.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/img_20240827_153549_1.jpg" />Pro mnohé absolventy byl Tranzitní program jejich vůbec první pracovní zkušenost. Během stáže si museli zvyknout na nové prostředí i kolegy a zvládnout zadané úkoly. Odvahu účastníků a jejich schopnost překonat případné problémy ocenil při předávání osvědčení zástupce ombudsmana Vít Alexander Schorm: <em>&bdquo;Potlesk si zaslouží už to, že jste to nevzdali,&ldquo;</em> vyzdvihnul Schorm. Jeho dík směřoval také k&nbsp;zaměstnavatelům, kteří studentům pracovní příležitost nabídli: <em>&bdquo;Byli jste připraveni vytvořit dobré podmínky pro mladé lidi s&nbsp;postižením, kteří to při zaměstnávání vůbec nemají jednoduché. Jsem moc rád, že ukazujete, že až tak náročné a složité to není. Je to i příprava dobré praxe pro ostatní zaměstnavatele.&ldquo;</em></p>

<p><img alt="img_20240827_151016.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/img_20240827_151016.jpg" /><img alt="img_20240827_151203.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/img_20240827_151203.jpg" />Celkem se do Tranzitního programu zapojilo 32 zaměstnavatelů z&nbsp;Brna a okolí. Místo na praxi letos poprvé nabídla také Kancelář ombudsmana. Osvědčení za Kancelář převzala Gabriela Lžičařová, vedoucí personálního oddělení. Právě tam praktikantka pomáhala.</p>

<p><img alt="20240827_152943.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/20240827_152943.jpg" />Agapo vytipuje a studentům na základě jejich zájmů, schopností a přání vytipovat a najít pro praxi vhodné místo. Jeho pracovníci domluví se zaměstnavateli podmínky praxe a odbaví veškerou administrativu. Zároveň stážistovi zajistí asistenta. Ten v&nbsp;případě potřeby může pomoci například s komunikací se zaměstnavatelem, ostatními zaměstnanci nebo zákazníky. Pokud je to nutné, doprovázejí asistenti účastníky na místo praxe a zpět do školy či na jiné smluvené místo.</p>

<p><img alt="img_20240827_153226_1.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/img_20240827_153226_1.jpg" />Součástí programu je také poradenství v pracovněprávní oblasti.&nbsp;Na praxe chodí studenti po dohodě se školou a zaměstnavatelem většinou ve všední dny dopoledne, a to jednou týdně na dvě hodiny. Během školního roku si mohou vyzkoušet i více praxí u více zaměstnavatelů.</p>

<p><img alt="img_20240827_152648.jpg" src="https://www.ochrance.cz/aktualne/zastupce_ombudsmana_ocenil_absolventy_pracovnich_stazi_i_zamestnavatele_kteri_praxi_studentum_se_specialnimi_vzdelavacimi_potrebami_umoznili/img_20240827_152648.jpg" /></p>

<p>&nbsp;</p>
