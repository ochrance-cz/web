---
title: "Trans muž chtěl být uveden v matrice jako otec dítěte, které porodil. Soud to však odmítl."
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2020/trans-muz-chtel-byt-uveden-v-matrice-jako-otec-ditete-ktere-porodil-soud-to-vsak-odmitl/"
date: 2020-06-05
perex: "<p>Odvolací soud ve Velké Británii uvedl, že matkou je člověk, který podstoupil těhotenství a porod, a to bez ohledu na jeho právně uznané pohlaví.</p>"
---

<!-- imported from the old website -->

<p>Pan Freddy McConnell z Velké Británie je trans mužem. Před několika lety podstoupil chirurgický zákrok odstranění prsou a zahájil hormonální léčbu, ženské reprodukční orgány si ponechal. Po čase hormonální léčbu přerušil, protože se rozhodl otěhotnět. Úspěšně podstoupil umělé oplodnění a v roce 2018 porodil dítě. Při zápisu dítěte na matrice pan McConnell požadoval, aby byl v rodném listě uveden jako otec dítěte. Úřad však jeho žádost odmítl a zapsal pana McConnella jako matku, protože dítě porodil. </p> <p>Podle pana McConnella úřad nerespektoval fakt, že je právně uznán jako muž. To, že ho úřad nutí registrovat se jako matka dítěte, vnímá pan McConnell jako zásadní porušení svých práv. Tradiční chápání pojmů „matka“ a „otec“ podle něj přehlíží práva trans rodičů a intersex rodičů. Současný systém zápisu do matriky je podle něj zastaralý a neodpovídá realitě současné společnosti. Podle něj je pro trans rodiče a intersex rodiče diskriminační, protože nerespektuje jejich uznanou genderovou identitu. </p> <p>Pan McConnell tak s rozhodnutím matriky nesouhlasil a obrátil se proto na soud. Ten v rozsudku z loňského roku uvedl, že mateřství je definováno těhotenstvím a porodem. Přestože je pan McConnell právně uznán jako muž, nemůže být zapsán jako otec dítěte. Pan McConnell své dítě odnosil a porodil, podle soudu tak musí být v rodném listě zapsán jako jeho matka. </p> <p>Letos v dubnu potvrdil rozhodnutí soudu i odvolací soud. Podle odvolacího soudu vychází mateřství z těhotenství a porodu, a to bez ohledu na to, zda je člověk právně uznán jako žena nebo muž. Podle odvolacího soudu má dítě trans rodičů rovněž právo vědět, kdo jej porodil.</p> <p>Pan McConnell považuje rozhodnutí soudů za zklamání a zvažuje dovolání k nejvyššímu soudu.</p> <p> </p> <p>Podrobnosti k případu zde:</p> <p><a href="https://www.theguardian.com/society/2020/apr/29/transgender-man-loses-appeal-court-battle-registered-father-freddy-mcconnell" target="_blank">https://www.theguardian.com/society/2020/apr/29/transgender-man-loses-appeal-court-battle-registered-father-freddy-mcconnell</a></p> <a href="https://www.telegraph.co.uk/news/2020/03/04/transgender-man-has-given-birth-begins-court-appeal-battle-not/" target="_blank">https://www.telegraph.co.uk/news/2020/03/04/transgender-man-has-given-birth-begins-court-appeal-battle-not/</a>
