---
title: "Protialkoholní záchytné stanice nemají povinnost ohlašovat soudu nedobrovolná umístění na stanici"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/protialkoholni-zachytne-stanice-nemaji-povinnost-ohlasovat-soudu-nedobrovolna-umisteni-na-s/"
date: 2015-10-09
perex: "<p>Veřejná ochránkyně práv v průběhu let 2013 a 2014 provedla systematickou návštěvu šesti z 18 provozovaných protialkoholních záchytných stanic. Cílem systematických návštěv bylo posílit ochranu osob před všemi formami tzv. špatného zacházení. </p>"
---

<!-- imported from the old website -->

<p class="MsoNormal">V průběhu systematických návštěv bylo zjištěno, že umístění
osoby na záchytnou stanici není oznamováno soudu, resp. není zahajováno řízení
ve věci vyslovení přípustnosti převzetí nebo držení ve zdravotním
ústavu, tzv. detenční řízení, ve smyslu § 75 a násl. zákona
č. 292/2013 Sb., o zvláštních řízeních soudních. Vzhledem k tomu,
že osoby jsou na záchytnou stanici umisťovány nejdéle na 24 hodin,
a to je také maximální doba, v níž musí zařízení vyrozumět soud, lze
dovodit, že záchytné stanice nemají povinnost oznamovat soudu umístění osob
na stanici. (blíže viz kapitola 5.4 <a href="http://www.ochrance.cz/uploads-import/ochrana_osob/ZARIZENI/Zdravotnicka_zarizeni/Zachytne-stanice-2014.pdf" target="_blank">souhrnné zprávy</a>.</p><p class="MsoNormal"><span style="line-height: 17.92px; font-size: 12.8px;">Na základě znepokojivých informací od místopředsedy
okresního soudu, v jehož obvodě se nachází protialkoholní záchytná
stanice, vyplynula konkrétní obava, že dochází k odklonu od dosavadní praxe
neohlašovat příslušným soudům nedobrovolná umístění v protialkoholních
záchytných stanicích na dobu kratší než 24 hodin. Takto zahajovaná detenční
řízení by hrozila přetížením dotčených soudů. Nutnost zahajovat
v uvedených případech detenční řízení byla dovozována ze závěrů obsažených
v souhrnné zprávě ochránce, což bylo zřejmé nedorozumění. Veřejná
ochránkyně práv se obrátila na Ministerstvo spravedlnosti s žádostí o
prošetření dané problematiky. Ministerstvo v průběhu první poloviny roku
2015 praxi soudů prověřilo a výsledky šetření jednoznačně potvrdily, že
k oznamování a následnému zahájení detenčního řízení v případech
nedobrovolného umístění v protialkoholních záchytných stanicích nedochází.</span></p><p class="MsoNormal"><span style="line-height: 17.92px; font-size: 12.8px;">Společným úsilím veřejné ochránkyně a Ministerstva
spravedlnosti, které lze označit za případ dobré praxe spolupráce mezi veřejnou
ochránkyní a ústředním orgánem státní správy, došlo k</span><a name="_GoBack" style="line-height: 17.92px; font-size: 12.8px;"></a><span style="line-height: 17.92px; font-size: 12.8px;">
rozptýlení pochybností o nutnosti zahajovat detenční řízení v okamžiku
nedobrovolného umístění v protialkoholní záchytné stanici.</span></p><p class="MsoNormal">Více informací k působnosti a aktivitám veřejné
ochránkyně směrem k protialkoholním záchytným stanicím naleznete zde.</p>
