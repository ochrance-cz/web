---
title: "Zacházení s dětmi umístěnými v institucích"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/zachazeni-s-detmi-umistenymi-v-institucich/"
date: 2013-06-26
perex: "<p></p>"
---

<!-- imported from the old website -->

<p>V letech 2011-2013 se veřejný ochránce práv jako národní preventivní mechanismus zaměřil na ohrožené děti a zařízení, v nich se mohou v České republice ocitnout. Poznatky ze systematických návštěv postupně zveřejnil ve shrnujících zprávách:</p><ul><li><a title="Otevření do nového okna" href="/uploads-import/ochrana_osob/2012/2012_skolska-zarizeni.pdf" target="_blank"> zpráva z návštěv školských zařízení pro výkon ústavní a ochranné výchovy</a> (2.2 MB, Adobe Acrobat dokument) (39 návštěv dětských domovů, dětských domovů se školou a výchovných ústavů);</li><li><a title="Otevření do nového okna" href="/uploads-import/ochrana_osob/2013/NZ-25_2012-kojenecke-ustavy.pdf" target="_blank"> zpráva z návštěv kojeneckých ústavů</a> (1.3 MB, Adobe Acrobat dokument) (6 zařízení);</li><li><a title="Otevření do nového okna" href="/uploads-import/ochrana_osob/2013/NZ-26_2012-diagnosticke-ustavy.pdf" target="_blank"> zpráva z návštěv diagnostických ústavů</a> (717.3 kB, Adobe Acrobat dokument) (5 zařízení);</li><li><a title="Otevření do nového okna" href="/uploads-import/ochrana_osob/2013/NZ-27_2012-strediska-vychovne-pece.pdf" target="_blank"> zpráva z návštěv středisek výchovné péče</a> (588.5 kB, Adobe Acrobat dokument) (5 zařízení) a </li><li>zpráva z návštěv dětských psychiatrických zařízení (5 zařízení; dosud nezveřejněna).</li></ul><p>Vedle zkoumání samotného zacházení s dětmi v instituci se ochránce zaměřoval i na další otázky s institucionální péčí související: sanační práci s biologickou rodinou, rozdělování sourozenců, aspekty náhradní rodinné péče, činnost orgánů sociálně-právní ochrany dětí.</p><p>Ochránce během návštěv sbíral i některé statistické údaje, jako je útěkovost, podíl dětí s mentálním hendikepem, podíl dětí v péči psychiatra, či údaje o počtu a odbornosti personálu. Získaná data jsou k nalezení ve formě tabulek ve výše uvedených zprávách (v úvodních kapitolách, popř. na konci jako přílohy). </p><p>U velmi malých dětí byla zjišťována délka pobytu v kojeneckých zařízeních (viz Zpráva z návštěv kojeneckých ústavů, str. 22) a rovněž skutečnost, zda se děti z instituce vrací do původní rodiny či náhradní rodinné péče (str. 25 a 31). </p><p>Kromě shrnujících zpráv ochránce vypracoval i <a href="/uploads-import/ochrana_osob/2013/Standardy_aktualizace.pdf">Standardy péče o ohrožené děti a jejich rodiny</a> definující žádoucí stav respektování a naplňování práv dítěte žijícího v instituci. Standardy se týkají zacházení a péče o dítě v zařízení, ale i politiky péče o ohrožené děti a jejich rodiny. Zvláštní pozornost je ve Standardech věnována specifickým skupinám dětí (dítě v kojeneckém ústavu, nezletilé matky s dětmi, cizinci, děti s potřebou výchovně léčebné péče, dítě v psychiatrickém zařízení).</p><h5>Odborné diskuze o zjištěních ochránce</h5><p>Poznatky z návštěv zařízení pro děti byly zveřejněny a propagovány především na odborných setkáních: </p><ul><li>dne 5. dubna 2012 ochránce uspořádal na půdě Poslanecké sněmovny Parlamentu ČR odborný seminář Péče o ohrožené děti a jejich rodiny, příspěvky ze semináře je možné najít <a title="Otevření do nového okna" href="/uploads-import/Publikace/Pece_o_ohrozene_deti.pdf" target="_blank"> zde</a> (833.6 kB, Adobe Acrobat dokument); </li><li>dne 12. června 2012 inicioval veřejný ochránce práv v Psychiatrické léčebně Bohnice kulatý stůl nazvaný Nad společnými tématy dětské a dorostové psychiatrie a institucionální výchovy pro diskusi představitelů dětské a dorostové psychiatrie a školských zařízení, podrobnější informace <a href="https://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2012/setkani-s-predstaviteli-pobytovych-skolskych-zarizeni-a-pedopsychiatry/">zde</a>;</li><li>dne 17. dubna 2013 ochránce uskutečnil, tentokráte na půdě Ministerstva školství, mládeže a tělovýchovy, odborný seminář Ochrana ohrožených dětí a jejich rodin. Příspěvky najdete zde.</li></ul><p> </p>
