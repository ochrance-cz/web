---
title: "Veřejná ochránkyně práv se setkala s lidmi se zdravotním postižením v Brně"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/verejna-ochrankyne-prav-se-setkala-s-lidmi-se-zdravotnim-postizenim-v-brne/"
date: 2018-02-16
perex: "<p></p>"
---

<!-- imported from the old website -->

<p>V pondělí 12. února 2018 se v budově Kanceláře veřejného ochránce práv uskutečnilo setkání ochránkyně s osobami se zdravotním postižením. Jeho cílem bylo účastníky seznámit s nově vzniklým Odborem ochrany práv se zdravotním postižením, jehož prostřednictvím bude ombudsmanka monitorovat plnění závazků plynoucích České republice z Úmluvy o právech osob se zdravotním postižením, k čemuž nově získala pravomoc.</p> <p>Na setkání byla tato Úmluva stručně představena a taktéž proces monitorování na vnitrostátní úrovni, ale i to na čem již nový odbor pracuje. Byly  obecně představeny některé články Úmluvy a jejich zásadní myšlenky. Také byl prezentován Poradní orgán ochránkyně, do kterého na setkání bylo možné nominovat osoby se zájmem, zkušeností či odborností v oblasti zdravotního postižení. </p> <p>Velký prostor byl dán dotazům účastníků, které byly velmi různorodé. Otázky směřovaly k pravomocem ombudsmanky v rámci této problematiky či prvním činnostem nového odboru. Těmi budou v nejbližší době  další setkání v krajích a tvorba sociologických indikátorů za účelem zmapování současného stavu plnění závazků plynoucích z Úmluvy. Dalším tématem bylo například přidělování průkazek ZTP pouze na základě lékařsky určené diagnózy bez zohlednění individuálních potřeb zvláště u lidí s poruchou autistického spektra. Velkým problémem je i výše příspěvku na péči, který naprosto nestačí na pokrytí potřeb člověka se zdravotním postižením. Řešilo se i množství architektonických i komunikačních bariér jak ve městech, tak na vesnici. Dalším bodem diskuse byla také přístupnost vzdělání a zaměstnání. Problém dle účastníků tkví v neznalosti a neochotě zaměstnavatelů zaměstnávat osoby se zdravotním postižením. </p> <p>Jedná se však jen o  zlomek toho, co bylo na setkání proodiskutováno. Všechny nápady, připomínky a problémy účastníků si pořadatelé zaznamenali a bude je při své činnosti brát v potaz. </p> <p>Je naplánováno dalších šest setkání po celé České republice. Přihlásit se můžete zde <a href="/monitorovani-prav-lidi-se-zdravotnim-postizenim/aktuality-crpd/aktuality-crpd-2018/setkani-v-regionech/">https://www.ochrance.cz/monitorovani-prav-lidi-se-zdravotnim-postizenim/aktuality-crpd/aktuality-crpd-2018/setkani-v-regionech/</a></p> Rádi bychom znali Vaše názory na tuto problematiku, těšíme se na setkání.
