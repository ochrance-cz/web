---
title: "Žáci českých středních škol píší o právech stejnopohlavních párů a trans lidí"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/zaci-ceskych-strednich-skol-pisi-o-pravech-stejnopohlavnich-paru-a-trans-lidi/"
date: 2018-12-19
perex: "<p></p>"
---

<!-- imported from the old website -->

<p>V pátek 14. prosince se v prostorech pražské Nové radnice uskutečnilo finálové kolo 7. ročníku Olympiády lidských práv určené žákům středních škol v České republice. Účastnilo se jej více než 40 žáků. Ti měli v dopoledních hodinách za úkol přímo na místě vypracovat esej, jenž měl reagovat na některé ze zadaných témat. Mezi nimi se objevila i témata vztahující se k problematice práva osob stejného pohlaví na uzavření manželství a k problematice práva na změnu pohlaví, včetně podmínek, za jakých by mělo být možné pohlaví úředně změnit. Konkrétně v tomto kontextu mohli žáci odpovídat na jednu z následujících otázek:</p><ul><li>Má člověk právo rozhodnout o svém pohlaví? Kdy a za jakých podmínek by mělo být možné jej úředně změnit?</li><li>Mají mít páry stejného pohlaví právo uzavřít manželství stejně jako osoby opačného pohlaví?</li><li>Měli by mít lidé neidentifikující se s žádným ze dvou oficiálně uznávaných pohlaví právo úředně patřit ke třetímu neutrálnímu pohlaví?</li></ul> <p>Eseje následně hodnotila odborná porota, jež vybrala deset finalistů. Ti svůj esej v odpolední části krátce představili a odpovídali na otázky porotců, čímž mohli prokázat, zda jsou své názory v odborném dialogu schopni obhájit. V porotě mimo jiné zasedal i Karel Suda, právník odboru rovného zacházení Kanceláře veřejného ochránce práv. </p> <p>V  esejích z per jednotlivých žáků často zaznívaly kvalitní a věcné argumenty podporující myšlenku rozšíření institutu manželství na stejnopohlavní páry a zdůvodňující potřebnost a vhodnost přijetí souvisejících legislativních opatření. <i>„Oba typy soužití mohou poskytnout podmínky pro dobrou výchovu (tím mám na mysli jak rodičovskou lásku, tak i ekonomické zajištění). Výchova není podmíněna schopností počít dítě... Domnívám se, že lze také nalézt řadu pozitivních důvodů pro to, aby bylo homosexuálům přiznáno právo manželství. Přiznání tohoto práva bude dalším z řady signálů, že homosexuálové se v ničem neliší od heterosexuální majority populace.“</i> uvedl vítěz 7. ročníku Olympiády lidských práv Samuel Galan. <i>„Manželství možná není psaným právem, ale věřím, že si nikdo z nás neumí představit, že by mu nebylo umožněno je uzavřít, pokud by tomu nebránily legitimní důvody (například existence jiného svazku)… Manželství je prý privilegium. Znamená to tedy, že privilegovaní jsou ve společnosti heterosexuálové?“</i> uvedla Magdaléna Kohoutová, která se umístila na 3. místě. </p> <p>Neméně hodnotné byly eseje týkající se problematiky úřední změny pohlaví a nastavení podmínek, jež trans osoba musí naplnit, aby této změny mohla dosáhnout. K problematice operativních zákroků, které jsou dnes v České republice nutnou podmínkou k tomu, aby mohl příslušný matriční úřad pohlaví osoby úředně změnit, se kriticky vyjádřila například finalistka 7. ročníku Olympiády lidských práv Georgia Hejduk: <i>„Ne všichni lidé mohou operaci vzhledem ke svému zdravotnímu stavu podstoupit, a jsou tak nuceni být se svým vrozeným pohlavím napořád… ne všichni chtějí podstupovat tyto náročné zákroky, u kterých je vysoká šance na neúspěch.“</i></p> <p>Vážíme si toho, že se čeští středoškoláci zajímají o témata spojená s otázkou práv sexuálních menšin a dokáží je uchopit a argumentovat s nadšením a náležitou odborností. Do příštích let přejeme spolku Leges Humanae, z. s., hodně úspěchu při organizaci dalších ročníků Olympiády lidských práv a budoucím účastníkům hodně inspirativních myšlenek. </p> <p>Další informace jsou dostupné přímo na internetových stránkách Olympiády: <a title="Otevření do nového okna" href="http://www.olpcr.cz/" target="_blank">http://www.olpcr.cz/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, nebo na její facebookové stránce: <a href="https://www.facebook.com/olympiadalidskychprav/" target="_blank">https://www.facebook.com/olympiadalidskychprav/</a>. Přikládáme také pět finálových esejů, které se dotýkají výše zmiňovaných oblastí:</p><ul><li><a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Esej-1_Samuel-Galan.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Samuel Galan, Gymnázium Jana Keplera</a> (105.6 kB, Adobe Acrobat dokument)</li><li><a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Esej-2_Magdalena-Kohoutova.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Magdaléna Kohoutová, Gymnázium Dvůr Králové nad Labem</a> (137.9 kB, Adobe Acrobat dokument)</li><li><a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Esej-3_Georgia-Hejduk.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Georgia Hejduk, Střední odborná škola logistických služeb</a> (85.6 kB, Adobe Acrobat dokument)</li><li><a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Esej-4__Helena-Prochazkova.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Helena Procházková, Gymnázium a SOŠZE Vyškov</a> (111.2 kB, Adobe Acrobat dokument)</li><li><a title="Otevření do nového okna" href="https://www.ochrance.cz/fileadmin/user_upload/DISKRIMINACE/aktuality/Esej-5_Sara-Zajicova.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Sára Zajícová, PORG Ostrava</a> (77.6 kB, Adobe Acrobat dokument)</li></ul>
