---
title: "Ombudsmanka pomohla rodině v zoufalé situaci"
tags:
  - Tisková zpráva
oldUrl: "/aktualne/tiskove-zpravy-2018/ombudsmanka-pomohla-rodine-v-zoufale-situaci"
date: 2018-01-11
perex: "<p>Rodina se ocitla v zoufalé situaci. Navzdory předchozí domluvě odmítla škola specializující se na vzdělávání dětí se zdravotním postižením přijmout jejího syna se zdravotním postižením. Ještě v říjnu tak chlapec neměl zajištěnou školní docházku a ocitl se mimo vzdělávací systém. Ombudsmanka kontaktovala ředitelku odboru školství příslušného magistrátu a původní odmítavé rozhodnutí se následně podařilo zvrátit. Chlapec tak mohl nastoupit do školy.  </p>"
---

<!-- imported from the old website -->

<p>Rodina se v létě přestěhovala do jiného města. Chlapec se zdravotním postižením proto musel změnit školu. Rodiče kontaktovali vhodné školské zařízení a z komunikace s ředitelem vyvodili, že přestup syna nebude problém. V říjnu však obdrželi zamítavé stanovisko ředitele, podle kterého jejich syn do této školy chodit nemůže. Rodiče se ocitli v zoufalé situaci a jejich syn neměl kam chodit do školy. Vzhledem k jeho zdravotnímu postižení se totiž ani nedařilo najít jinou vhodnou školu.  </p> <p><span style="font-size: 12.8px;">Situace byla naléhavá. Proto ombudsmanka zvolila neformální postup a požádala příslušný magistrát, aby se věnoval vyřízení odvolání rodičů přednostně. Škola nakonec umožnila chlapci do školy nastoupit. </span></p>
