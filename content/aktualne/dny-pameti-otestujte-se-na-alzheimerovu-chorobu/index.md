---
title: "Dny paměti: otestujte se na  Alzheimerovu chorobu"
vystupy:
  - tz
oldUrl: "/aktualne/tiskove-zpravy-2017/dny-pameti-otestujte-se-na-alzheimerovu-chorobu"
date: 2017-09-12
perex: "<p>Na konci září proběhne pro veřejnost v sídle ombudsmanky testování paměti, které dokáže včas odhalit počínající Alzheimerovu chorobu. Včasná diagnóza může pomoci zastavit postup nemoci. Projekt je zaštítěn Českou alzheimerovskou společností. </p>"
---

<!-- imported from the old website -->

<h5>Co jsou Dny paměti?</h5> <p>Ombudsmanka se aktivně zapojila do projektu Dny paměti, který je zaštítěn Českou alzheimerovskou společností, o. p. s (dále jen „ČALS“). </p> <p>Cílem projektu je <b>včasná diagnostika Alzheimerovy choroby</b> v nelékařském prostředí a sběr dat pro potřebnou analýzu týkající se tohoto onemocnění (tato data budou využita anonymně).</p> <p>Provedené testy v oblasti paměti a dalších kognitivních funkcí odhalí problémy včas. Následuje doporučení navštívit specialistu. Ten stanoví diagnózu a neprodleně zahájí terapii.</p> <h5>Proč?</h5> <p>To, zda se jedná o Alzheimerovu chorobu, je nutné vědět co nejdříve. Současná medicína sice neumí Alzheimerovu chorobu vyléčit, umí ji ale léčit. Léky, které se nemocným podávají, dokážou do jisté míry nemoc pozastavit a v zásadě konzervovat momentální stav. Je proto výhodné, aby k tomuto „uchovávání“ došlo v co nejranější fázi, kdy je nemocný ještě schopen se postarat sám o sebe, kdy je také schopen rozhodovat o svém dalším životě (o své péči, o uspořádání majetkových a rodinných záležitostí, atd.). </p> <h5>Kdy a kde?</h5> <p>Ve dnech <b>25., 26. a 27. září 2017</b> bude v sídle Kanceláře veřejné ochránkyně práv probíhat <b>pro předem přihlášené</b> zájemce vyšetření paměti proškoleným pracovníkem ČALS. </p> <h5>Jak se objednám?</h5> <p>Objednávejte se u <b>Mgr. Natálie Gloserové, a to telefonicky na čísle 542 542 396</b>. Objednávat se můžete již nyní.</p> <p>Testování proběhne ve shora uvedených dnech v časech od 8:00 do 17.30 hodin.  </p> <h5>Co s sebou?</h5> <p>Upozorňujeme, že testování paměti je určeno <b>těm, kteří nejsou v péči neurologa, geriatra či psychiatra</b> (pro problémy s pamětí). Současně je třeba si s sebou vzít brýle, případně sluchadla. Počítejte, že s odbornicí ČALS strávíte přibližně půl hodiny. <b>Testování je zdarma.</b></p><h5>Zve vás:</h5><p></p><p><img src="/uploads-import/uploads/RTEmagicC_A_logo.png.png" width="259" height="196" alt="" /><img src="/uploads-import/uploads/RTEmagicC_ochrance_logo_03.jpg.jpg" width="341" height="68" alt="" /></p><p></p>
