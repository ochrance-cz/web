---
title: "Pořizování fotografií během systematických návštěv"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/porizovani-fotografii-behem-systematickych-navstev/"
date: 2012-03-20
perex: "<p></p><p>Pořizování fotografií pro dokumentaci systematické návštěvy detenčních zařízení je samozřejmou součástí práce evropských národních preventivních mechanismů. Vyplývá to ze zjištění Direktorátu pro lidská práva Rady Evropy.</p>"
---

<!-- imported from the old website -->

<p>Direktoriát pro lidská práva Rady Evropy vydal pravidelný zpravodaj týkající se novinek v činnosti evropských národních preventivních mechanismů, nevládních organizací zabývajících se ochranou osob v detenčních zařízeních a mezinárodních organizací (The European NPM Newsletter).</p><p>Pro lednové a únorové vydání zpravodaje bylo jako zvláštní téma zvoleno pořizování fotografií během systematických návštěv detenčních zařízení národními preventivními mechanismy (NPM). Jednotlivým NPM byly zaslány dotazníky týkající se jejich praxe. Z odpovědí vyplynulo, že všechny evropské NPM považují pořizování fotografií za samozřejmou věc, a že fotoaparáty jsou jejich nezbytnou metodologickou pomůckou. Většina NPM uvedla, že se nesetkala s překážkami ze strany zaměstnanců nebo vedení detenčních zařízení. Ačkoliv národní preventivní mechanismy nepotřebují k pořizování fotografií povolení, v některých zemích je vyžadována autorizace, zejména ve věznicích či policejních celách. </p><p>NPM se shodly, že fotografie slouží k dokumentaci a pro osvěžení paměti během psaní zprávy z návštěvy. Pro tyto účely pořizují fotografie materiálních podmínek v zařízeních (ubytovací prostory, toalety, jídelny, prostory pro trávení volného času,…). Naprostá většina NPM nepořizuje fotografie osob (s výjimkou případných zranění či známek fyzického násilí, kde je však vyžadován souhlas dotyčné osoby). Evropské NPM jednomyslně sdělily, že veškeré pořízené fotografie slouží pouze pro vnitřní účely.</p>
