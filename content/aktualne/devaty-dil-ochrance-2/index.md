---
title: "Devátý díl Ochránce"
tags:
  - Tisková zpráva
oldUrl: "/aktualne/tiskove-zpravy-2016/devaty-dil-ochrance-2"
date: 2016-03-03
perex: "<p>Co dělat, když stromy stíní byty a úřad je nedovolí pokácet, průtahy s přiznáním dorovnávacího přídavku k důchodu a příliš hlučná střelnice, každodenně používaná střelnice v malé obci. Těmto problémům se věnuje další díl pořadu Ochránce, který vysílá ČT 2 v neděli 6. 3. od 18:15 h a v reprízách ve čtvrtek v 18:55 h a v pátek ve 14:00 h.</p>"
---

<!-- imported from the old website -->

<h5>Kácení dřevin</h5> <p>Společenství vlastníků řešilo problém se stromy v bezprostřední blízkosti zadních vchodů. Požádali úřad městské části o radikální prořez stromů, případně o pokácení některých z nich. Komise životního prostředí provedla místní šetření a konstatovala, že javor, který nejvíc stíní, je zdravý a esteticky hodnotný, takže doporučila ho vhodně a přiměřeně prořezat, dva stromy doporučila pokácet a dalšímu odstranit větve až do výšky 5-6 metrů. Společenství se proti tomu odvolalo, ale neuspělo.</p> <h5>Dorovnávací přídavek slovenského důchodu</h5> <p>Na ochránkyni se obrátil stěžovatel s prosbou o pomoc s nečinností ČSSZ v řízení o přiznání dorovnávacího přídavku – ani po více než půl roce ČSSZ o jeho žádosti nerozhodla. Z podnětu vyplývalo, že stěžovateli vedle nároku na dorovnávací přídavek vznikl i nárok na zvýšení „českého“ starobního důchodu pro výkon výdělečné činnosti při současném pobírání starobního důchodu v plné výši. </p> <h5>Hluk ze střelnice</h5> <p>Stěžovatelé se obrátili na ochránkyni o pomoc ve věci obtěžování hlukem z provozu střelnice. Ta v roce 2010 změnila majitele a začala být intenzivně využívána. Střílí se každý den, i o víkendech, i v době např. obecních slavností a mší. Hlučnost střelnice se zvýšila i tím, že se používají kulovnice, dlouhé lovecké samopaly, brokovnice, vysokorychlostní zbraně atd. </p><p>Přehrajte si díl z archivu ČT: <a title="Otevření do nového okna" href="http://www.ceskatelevize.cz/porady/10363268581-ochrance/315281381960009/" target="_blank">http://www.ceskatelevize.cz/porady/10363268581-ochrance/315281381960009/</a> </p>
