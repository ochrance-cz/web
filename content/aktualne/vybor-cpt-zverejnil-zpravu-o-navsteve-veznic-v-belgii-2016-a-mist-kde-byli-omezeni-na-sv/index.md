---
title: "Výbor CPT zveřejnil zprávu o návštěvě věznic v Belgii (2016) a míst, kde byli omezeni na svobodě cizinci, v Maďarsku (2015)"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/vybor-cpt-zverejnil-zpravu-o-navsteve-veznic-v-belgii-2016-a-mist-kde-byli-omezeni-na-sv/"
date: 2016-11-18
perex: "<p>Evropský výbor pro zabránění mučení a nelidskému nebo ponižujícímu zacházení nebo trestání (CPT) aktuálně zveřejnil dvě zprávy, které se týkají poměrně nedávných návštěv. Zprávy a související vyjádření vlády výbor zveřejňuje na žádost úřadů dotčeného státu.</p>"
---

<!-- imported from the old website -->

<p>První zpráva se týká situace ve čtyřech belgických vězeňských zařízeních v květnu 2016. Delegace výboru je navštívila v průběhu periodické návštěvy Nizozemska, a to jako rychlou reakci na stupňující se problémy v belgickém vězeňství ochromeném stávkou vězeňského personálu. Výbor označil zjištěnou situaci za nepřijatelnou. Převážná většina personálu nebyla na svých místech a věznice fungovaly jen díky úsilí vedoucích pracovníků, dobrovolníků a policie. To nestačilo k zajištění přijatelných podmínek omezení svobody: velká většina dotázaných vězňů nemohla opouštět cely, takže se ani nedostala na hodinovou „vycházku“ na vězeňský dvůr a k telefonu, rodinní příslušníci ani právní zástupci vězňů nemohli přijít na návštěvu, obtíže panovaly se zajištěním jídla, použitím sprch a výměny prádla, byl omezen přístup ke zdravotní péči. Stávkující bránili personálu včetně zdravotníků jít do práce, což zvlášť ohrožovalo pacienty psychiatrického oddělení. Podle názoru Výboru řada zjištěných situací by mohla být považována za nelidské a ponižující a dané podmínky detence činilo ještě horšími to, že v některých zařízeních trvala stávka už dva měsíce. Výbor opakovaně důrazně vyzývá belgické úřady k přijetí zákonných opatření, která by garantovala poskytování minimální služby například i v době, kdy personál stávkuje. Zpráva výboru a také reakce belgické vlády jsou zveřejněny <a title="Otevření do nového okna" href="http://www.cpt.coe.int/documents/bel/2016-11-18-eng.htm" target="_blank">zde</a> .  </p> <p>Druhá zveřejněná zpráva se týká poslední návštěvy Maďarska, která proběhla v říjnu 2015 a byla zaměřená na zjištění zacházení a podmínek v zařízeních pro detenci cizích státních příslušníků omezených na svobodě podle předpisů cizineckého práva nebo novelizovaného trestního práva. (V Maďarsku bylo překročení státní hranice nebo její poškození zavedeno jako trestný čin.) Delegace výboru navštívila několik detenčních center pro cizince, policejních zařízení a věznici a dále dvě tak zvané tranzitní zóny. Zpráva výboru a také reakce maďarské vlády jsou <a name="_GoBack"></a>zveřejněny <a title="Otevření do nového okna" href="http://www.cpt.coe.int/documents/hun/2016-11-03-eng.htm" target="_blank">zde</a> .</p>
