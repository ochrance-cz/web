---
title: "Budou mít rodiče právo na pohřbení mrtvě narozených dětí a vzniknou v Česku soukromé hřbitovy?"
vystupy:
  - tz
oldUrl: "/aktualne/tiskove-zpravy-2015/budou-mit-rodice-pravo-na-pohrbeni-mrtve-narozenych-deti-a-vzniknou-v-cesku-soukrome-hrb"
date: 2015-07-15
perex: "<p>Na otázky související s pohřbíváním hledá odpověď komise Ministerstva pro místní rozvoj, které zahájilo přípravu novely zákona o pohřebnictví. Jejím členem je také Marek Hanák z Kanceláře veřejného ochránce práv. </p>"
---

<!-- imported from the old website -->

<p class="MsoNormal" style="text-align:justify">„Účelem navrhované
změny právní úpravy je zabránit tomu, aby pozůstatky mrtvě narozených dětí
končily v nemocničních spalovnách, kde dochází k jejich zpopelnění
společně s ostatním nemocničním odpadem a lidskými amputáty,“ vysvětluje
Marek Hanák z kanceláře ombudsmanky, který je členem pracovní komise
k novele zákona.</p><p class="MsoNormal" style="text-align:justify"><span style="line-height: 17.9200000762939px; font-size: 12.8000001907349px;">„Není
žádný rozumný důvod pro to, aby rodiče dětí, které zemřely ještě před porodem,
nemohli požádat o vydání svého mrtvě narozeného dítěte za účelem jeho
pietního pohřbení dle svého přání,“ </span><span style="line-height: 17.9200000762939px; font-size: 12.8000001907349px;">dodává
právník Hanák. Zákonná úprava by proto měla zakotvit právo rodičů na vydání
mrtvě narozeného dítěte, včetně plodu po potratu, pro možnost pohřbu.</span></p><p class="MsoNormal" style="text-align:justify"><span style="font-size: 12.8000001907349px; line-height: 17.9200000762939px;">Jedním
z dalších témat, kterým se komise zabývá, je i návrh umožnit zřízení
soukromého pohřebiště za účelem pohřbení členů rodiny na vlastním pozemku. „Stávající zákon umožňuje zřízení a provozování neveřejného
pohřebiště pouze, pokud jde o uložení lidských pozůstatků nebo zpopelněných
ostatků členů řeholních řádů nebo kongregací,“ popisuje Marek Hanák. Další
výjimku pak tvoří registrované církve a náboženské společnosti, jejichž vnitřní
předpisy neumožňují ukládání lidských ostatků nebo zpopelněných lidských
ostatků na veřejném pohřebišti.</span></p><p class="MsoNormal" style="text-align:justify"><span style="line-height: 17.9200000762939px; font-size: 12.8000001907349px;">Na rozdíl od jiných zemí na našem
území nemají s výjimkou šlechtických hrobek či církevních hřbitovů soukromá
pohřebiště velkou tradici. V posledních letech ale zájem o netradiční
pohřby, například uložením zpopelněných ostatků v lese ke kořenům stromu či
vysypáním kremačního popela do řeky, stoupá. „Názory na toto téma budou určitě
různé a nalezení shody nebude jednoduché. Důležité ale je, že ministerstvo k
revizi zákona o pohřebnictví přistoupilo. Bude zajímavé sledovat, k jakým závěrům
v komisi dospějeme,“ uzavírá člen pracovní komise Marek Hanák.</span></p>
