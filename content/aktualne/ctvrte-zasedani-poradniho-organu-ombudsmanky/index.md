---
title: "Čtvrté zasedání poradního orgánu ombudsmanky"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/ctvrte-zasedani-poradniho-organu-ombudsmanky/"
date: 2019-03-05
perex: "<p>Ve středu 27. 2. 2019 se společně s veřejnou ochránkyní práv sešli členky a členové poradního orgánu pro oblast ochrany práv osob se zdravotním postižením. Pravidelné setkání se tentokrát uskutečnilo v Praze a to v sídle Společnosti pro podporu lidí s mentálním postižením v České republice, z.s. Poradní orgán se věnoval hlavně článku 25 Úmluvy o právech osob se zdravotním postižením, tedy tématu zdraví.</p>"
---

<!-- imported from the old website -->

<p><span style="font-size: 12.8px;">Úvodem veřejná ochránkyně práv Mgr. Anna Šabatová, PhD., informovala přítomné o <b>činnosti odboru ochrany práv osob se zdravotním postižením za uplynulé období a všem poděkovala za předchozí spolupráci na Seznamu Otázek (List of Issues)</b>. Následně členové a členky poradního orgánu seznámili ochránkyni se svými <b>aktivitami a konzultovali důležité případy</b>, se kterými se setkali.</span></p> <p>Druhá část zasedání byla celá věnována <b>článku 25 Úmluvy a oblasti zdraví</b>, který uvádí, že lidé s postižením mají právo na dosažení nejvýše možné úrovně zdraví bez diskriminace na základě zdravotního postižení. Státy pak musí přijmout veškerá příslušná opatření, aby osobám s postižením zajistily přístup ke zdravotním službám.</p> <p>Ochránkyně představila již dokončený <b>výzkum týkající se poskytování zubní péče lidem s mentálním postižením a poruchami autistického spektra</b> a společně s tím i doporučení, které vůči jednotlivým aktérům z této oblasti formulovala. Dále všichni společně diskutovali o tom, jaké <b>závazky má stát vůči lidem s postižením v oblasti péče o zdraví</b> a o jednotlivých složkách práva na zdraví. Členové a členky poradního orgánu ochránkyni informovali o tom, jaká specifika s sebou jednotlivé typy postižení nesou a předali jí podněty, které v této oblasti nashromáždili.</p> <p>Pokud jde o organizační záležitosti, v únoru ombudsmanka obdržela abdikační dopis člena poradního orgánu Mgr. Jana Uherky, který se z rodinných důvodů rozhodl požádat o uvolnění z poradního orgánu. Ochránkyně poděkovala Janu Uherkovi za jeho dosavadní činnosti a angažovanost v oblasti ochrany práv osob s postižením. Ke jmenování nového člena poradního orgánu přistoupí ochránkyně na dalším zasedání.</p><p> Další zasedání poradního orgánu proběhne za tři měsíce, tj. na konci měsíce května.</p><p><img src="/uploads-import/uploads/RTEmagicC_PO-kolaz.jpg.jpg" width="635" height="508" alt="" /></p>
