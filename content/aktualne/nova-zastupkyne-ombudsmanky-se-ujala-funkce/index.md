---
title: "Nová zástupkyně ombudsmanky se ujala funkce"
tags:
  - Tisková zpráva
oldUrl: "/aktualne/tiskove-zpravy-2019/nova-zastupkyne-ombudsmanky-se-ujala-funkce"
date: 2019-12-04
perex: "<p>Monika Šimůnková, kterou Poslanecká sněmovna zvolila na post zástupkyně veřejné ochránkyně práv, dnes složila slib do rukou předsedy Poslanecké sněmovny a ujala se své funkce.</p>"
---

<!-- imported from the old website -->

<p>Podle svých slov považuje za svůj úkol v první řadě pomáhat jednotlivcům ve složitých situacích při styku s úřady., jednat s úřady a hledat rozumná a praktická řešení. Druhý úkol plyne z toho prvního. Poznatky z konkrétních případů má podle ní ombudsman umět zobecnit a navrhnout systémová řešení, ukáže-li se, že je to třeba. K tomu by chtěla přispívat. Za důležité také považuje posilovat ochranu lidí a skupin lidí, kteří mají jakýkoli ztížený přístup k ochraně svých práv nebo se nacházejí ve zranitelné situaci. Týká se to zejména dětí, seniorů a lidí s postižením.</p><p>Monika Šimůnková se už před volbou ve svém projevu v Senátu přihlásila také k odkazu prvního ombudsmana Otakara Motejla. Měl podle ní autoritu a také uměl mluvit s lidmi i úřady. Neúnavně hledal a nacházel cesty, jak fungování úřadu zlepšit a jak pomoci stěžovatelům: &quot;Dělal takzvaně masarykovskou drobnou práci. A přesně to by podle mého mínění mělo být těžištěm ombudsmana a jeho zástupce nadále.&quot;</p>
