---
title: "Poobědový spánek dětí ve školce není povinný"
vystupy:
  - tz
oldUrl: "/aktualne/tiskove-zpravy-2013/poobedovy-spanek-deti-ve-skolce-neni-povinny"
date: 2013-09-24
perex: "<p>Mohou učitelky v mateřské školce nutit děti po obědě spát nebo ležet v postýlce? Zástupce veřejného ochránce práv obdržel dotaz, který poukazoval na praxi školek po obědě děti uložit na lehátko, kde musí 90 minut ležet, i když nespí. Mají pak mnohdy problém usnout večer. Podle stěžovatelky se tak i zbytečně utlumují děti přirozeně aktivní, zvídavé a tvořivé, které by před poledním spánkem daly přednost nějaké klidné činnosti.</p>"
---

<!-- imported from the old website -->

<p><img src="https://www.ochrance.cz/uploads/RTEmagicC_spici.jpg.jpg" style="PADDING-RIGHT: 10px; FLOAT: left" height="212" width="322" alt="" />Veřejný ochránce práv nemůže přímo zasahovat do výchovných a vzdělávacích kompetencí mateřské školy. Odkázal proto stěžovatelku na Českou školní inspekci, která je oprávněna kontrolovat režim spánku dětí ve školkách. ČŠI ihned zahájila kontrolu a vysvětlila stěžovatelce, jak má správně probíhat vzdělávání, co se týká odpočinku dětí po obědě. Spánek a odpočinek upravuje Rámcový vzdělávací program pro předškolní vzdělávání (dostupný na <a title="Otevření do nového okna" href="http://www.rvp.cz/" target="_blank">www.rvp.cz</a> ), v němž je explicitně uvedeno následující:</p><p><em> „V denním programu je respektována individuální potřeba aktivity, spánku a odpočinku jednotlivých dětí (např. dětem s nižší potřebou spánku je nabízen jiný klidný program namísto odpočinku na lůžku apod.). Donucovat děti ke spánku je nepřípustné“</em></p><p>Ředitel/ředitelka mateřské školy jsou odpovědni za dodržování citovaného Rámcového vzdělávacího programu. Mají-li proto rodiče za to, že program školky v tomto bodě není dodržován, mohou si písemně stěžovat řediteli/ředitelce školky, případně požádat Českou školní inspekci o kontrolu. </p><p>Nejsou-li rodiče spokojeni s výsledkem kontroly, mohou podat podnět ochránci vůči postupu ČŠI. V tomto případě ČŠI postupovala správně, když provedla kontrolu a vyzvala školku ke změně praxe.</p>
