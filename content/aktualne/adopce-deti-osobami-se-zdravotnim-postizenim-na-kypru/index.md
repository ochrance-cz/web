---
title: "Adopce dětí osobami se zdravotním postižením na Kypru"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/adopce-deti-osobami-se-zdravotnim-postizenim-na-kypru/"
date: 2015-05-21
perex: "<p>Manželé trpící postižením pohybového aparátu podali v únoru 2014 podnět ke kyperskému Ombudsmanovi z důvodu diskriminačního a předsudečného zacházení ze strany tamějšího orgánu sociální péče. Ombudsman dospěl k závěru, že kyperský orgán porušil Úmluvu OSN o právech osob se zdravotním postižením.</p>"
---

<!-- imported from the old website -->

<p>Manželský pár se pokoušel získat povolení k adopci dítěte, ale v řízení neuspěl. Ombudsman jakožto monitorovací orgán podle Úmluvy OSN o právech osob s postižením vydal stanovisko týkající se práv osob se zdravotním postižením adoptovat dítě. Ve stanovisku ombudsman uvedl následující zjištění:</p><ul><li>Orgán sociální péče žádal po stěžovatelích, aby podstoupili u Ministerstva práce, konkrétně na oddělení pro sociální integraci osob s postižením, testování s cílem ohodnotit míru jejich funkčnosti. Poté, co uvedený požadavek stěžovatelé odmítli splnit, byli týmž orgánem žádáni o podstoupení vyšetření a následného hodnocení u psychologa z oddělení duševního zdraví. Orgán sociální péče přitom nedoložil, že podstoupení těchto vyšetření žádal po všech zájemcích o adopci dítěte (nejen po osobách se zdravotním postižením).</li><li>Během komunikace se stěžovateli se orgán sociální péče v každém dokumentu či korespondenci vyjadřoval předsudečně a pochyboval o způsobilosti žadatelů plnit rodičovské povinnosti. Rovněž nevhodně poukazoval na „neschopnost“ páru „náležitě“ se začlenit do společnosti tak, jak je to zvykem u zdravých osob. </li><li>Orgán sociální péče nezvážil možnosti zajištění podpory či asistence ze strany státu ve výkonu rodičovských povinností ze strany stěžovatelů.</li></ul><p>Ze stanoviska kyperského ombudsmana vyplývá, že orgán sociální péče porušil ustanovení o zákazu diskriminace uvedená v Úmluvě o právech osob se zdravotním postižením, zejména čl. 5, který zahrnuje právo na rodinný život, a dále čl. 23, který zavazuje signatářské státy Úmluvy k přijetí opatření, která omezí diskriminaci osob se zdravotním postižením ve všech oblastech v souvislosti s manželstvím, rodinou a rodičovstvím. Vzhledem k tomu, že proces adopce dítěte je na Kypru postaveno na širokém uvážení úředníků, Ombudsman navrhnul Ministerstvu práce a sociálního pojištění, aby: </p><ul><li>zajistilo školení a vzdělávání všech úředníků orgánu sociální péče v oblasti závazků vyplývajících z Úmluvy OSN o právech osob se zdravotním postižením s důrazem na boj proti diskriminaci, stereotypům a předsudkům vůči osobám se zdravotním postižením.</li><li>zpracovalo návrh, jakým způsobem bude posuzována vhodnost osob se zdravotním postižením ve věcech adopce dětí, včetně záruk, že nedojde k diskriminačnímu jednání z důvodu zdravotního postižení tak, jak to vyžaduje zmíněná Úmluva. Návrh by měl zahrnovat, že hodnocení vhodnosti by mělo probíhat s dostatečnou mírou podpory zdravotně postižených párů, které projeví zájem adoptovat dítě.</li></ul>Informace o případu jsou v anglickém jazyce dostupné <a title="Otevření do nového okna" href="http://www.ombudsman.gov.cy/Ombudsman/ombudsman.nsf/presentationsArchive_gr/presentationsA" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.
