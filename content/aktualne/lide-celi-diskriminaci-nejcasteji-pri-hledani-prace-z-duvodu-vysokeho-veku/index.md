---
title: "Lidé čelí diskriminaci nejčastěji při hledání práce z důvodu vysokého věku"
tags:
  - Tisková zpráva
oldUrl: "/aktualne/tiskove-zpravy-2016/lide-celi-diskriminaci-nejcasteji-pri-hledani-prace-z-duvodu-vysokeho-veku"
date: 2016-01-20
perex: "<p>Osobní zkušenost s diskriminací má 11 % obyvatel České republiky a obvykle ji zažívají při hledání práce nebo přímo na pracovišti. Nejčastějším problémem je diskriminace kvůli vysokému věku. Oběti diskriminace zároveň nevěří, že mohou aktivně bránit svá práva a domoci se spravedlnosti. Často ani netuší, na koho by se měly obrátit. Taková jsou hlavní zjištění, která vyplynula z rozsáhlého reprezentativního šetření, jež si veřejný ochránce práv nechal zpracovat v roce 2014 na vzorku 2079 respondentů. </p>"
---

<!-- imported from the old website -->

<p>Lidé, kteří diskriminaci v několika <span style="font-size: 12.8px; line-height: 17.92px;">posledních</span><span style="font-size: 12.8px; line-height: 17.92px;"> </span><span style="line-height: 17.92px; font-size: 12.8px;">letech zažili, se s ní setkali především při hledání </span><span style="line-height: 17.92px; font-size: 12.8px;">práce (66 % z nich), při výkonu své práce (38 %), při pořizování zboží nebo služeb (21 %) a jako pacienti ve zdravotnictví (18 %). Častěji se s ní setkávají ženy (13 %) a lidé v kategorii 55 – 64 let (15 %).</span></p><p><a href="/uploads-import/img/DIS_vyzkum/1_zkusenost_s_diskriminaci.png"><img src="https://www.ochrance.cz/uploads/RTEmagicC_1_m_zkusenost_s_diskriminaci.png.png" width="609" height="524" alt="" /></a></p><p></p><p></p><p><span style="line-height: 17.92px; font-size: 12.8px;">Výsledky šetření vyvracejí mnohé mýty, které jsou ve veřejném prostoru okolo pojmu diskriminace zakořeněné a ukazují, že se tento rozšířený problém může týkat každého.</span></p><p><span style="font-size: 12.8px; line-height: 17.92px;">Mezi nejčastější příčiny diskriminace, kterým respondenti museli čelit, patří jednoznačně znevýhodnění kvůli věku (62 % z těch, kdo diskriminaci zažili). Druhým nejčastějším problémem je diskriminace z důvodu pohlaví nebo rodičovské role (24 %). Kvůli zdravotnímu postižení čelilo znevýhodněnému jednání 12 % dotazovaných.</span></p><p><a href="/uploads-import/img/DIS_vyzkum/2_diskriminace_dle_pricin.png"><img src="https://www.ochrance.cz/uploads/RTEmagicC_2_m_diskriminace_dle_pricin.png.png" width="612" height="442" alt="" /></a></p> <p></p><p></p><p><span style="line-height: 17.92px; font-size: 12.8px;">Respondenti se také vyjadřovali k otázce, jaký typ diskriminace považují za nejrozšířenější. Lidé přikládali největší váhu diskriminaci na základě etnického nebo rasového původu. Jako velmi nebo spíše rozšířenou ji vnímá 65 % dotazovaných. Jen 8 % respondentů ji charakterizovalo jako „velmi výjimečnou.“</span></p> <p><span style="line-height: 17.92px; font-size: 12.8px;">Z našeho šetření vyplynulo, že etnický původ či rasa byly příčinou diskriminace pro 7 % z těch, kdo se s diskriminací osobně setkali. Lidé tedy existenci této formy znevýhodnění vnímají, byť se jich osobně netýká (zkoumaný vzorek odpovídá populaci České republiky bez zaměření na konkrétní etnické nebo národnostní skupiny).</span></p> <p><span style="line-height: 17.92px; font-size: 12.8px;">Za druhou nejrozšířenější formu diskriminace lidé považují „věk nad 55 let.“ Pro 50 % dotazovaných je tato forma znevýhodnění velmi nebo spíše rozšířená; 44 % respondentů vnímá podobně nepříznivě diskriminaci z důvodu zdravotního postižení.</span></p><p><a href="/uploads-import/img/DIS_vyzkum/3_vnimani_rozsireni_diskriminace.png"><img src="https://www.ochrance.cz/uploads/RTEmagicC_3_m_vnimani_rozsireni_diskriminace.png.png" width="609" height="534" alt="" /></a></p> <p></p><p></p><p><span style="line-height: 17.92px; font-size: 12.8px;">Při hodnocení šancí domoci se svých práv jsou respondenti velmi skeptičtí. Skoro tři čtvrtiny dotázaných si myslí, že je to spíše nebo velmi obtížné. Pouze 2 % považují zjednání nápravy za velmi snadné. Své šance hodnotí pozitivněji lidé s vyšším vzděláním a ekonomicky lépe situovaní. Nízký počet žalob v oblasti diskriminace a převážně zamítavá stanoviska soudů, skepsi respondentů ohledně možné nápravy spíše podporují.</span></p><p><a href="/uploads-import/img/DIS_vyzkum/4_sance_hajit_sva_prava.png"><img src="https://www.ochrance.cz/uploads/RTEmagicC_4_m_sance_hajit_sva_prava.png.png" width="608" height="495" alt="" /></a></p> <p></p><p></p><p><span style="line-height: 17.92px; font-size: 12.8px;">Většina žalob byla od doby působení antidiskriminačního zákona zamítnuta (29 případů), řízení bylo zastaveno (18) a v jednom případě bylo odmítnuto (1). Soudy vyhověly žalobcům v šesti případech. Jen v jednom případě soud přiznal náhradu nemajetkové újmy v penězích. Nejvíce žalob (41) se týkalo pracovně právní oblasti.</span></p> <p><span style="line-height: 17.92px; font-size: 12.8px;">Na institucionální rovině pokládáme za největší bariéry v přístupu ke spravedlnosti nejistý výsledek soudního řízení, finanční náklady spojené s řízením a problematické dokazování, ze kterého plyne i nízká úspěšnost v těchto sporech. Nejistý výsledek soudního řízení do jisté míry souvisí s nízkým počtem soudních rozhodnutí v diskriminačních sporech. Oběť diskriminace tak nemá možnost opřít se o bohatší judikaturu, a vstupovat do soudního sporu s určitou mírou jistoty.</span></p><p><span style="line-height: 17.92px; font-size: 12.8px;"><br /></span><span style="font-size: 12.8px; line-height: 17.92px; background-color: initial;"><b>Doporučení k odstranění překážek obětí diskriminace v přístupu ke spravedlnosti</b></span></p><ul><li><span style="line-height: 17.92px; font-size: 12.8px;">Vzdělávat průběžně soudce, advokáty, inspektory, úředníky, učitele, sociální pracovníky, policisty, zdravotnický personál a další skupiny.</span></li><li><span style="line-height: 17.92px; font-size: 12.8px;">Poskytnout stejnou ochranu před soudem všem obětem diskriminace (přenos důkazního břemene).</span></li><li><span style="line-height: 17.92px; font-size: 12.8px;">Přiznávat v soudním řízení obětem diskriminace náhradu újmy v penězích.</span></li><li><span style="line-height: 17.92px; font-size: 12.8px;">Upravit výši soudního poplatku za podání antidiskriminační žaloby tak, aby neobsahoval procentuální podíl z výše požadované náhrady nemajetkové újmy v penězích.</span></li><li><span style="line-height: 17.92px; font-size: 12.8px;">Snížit soudní poplatky.</span></li><li><span style="line-height: 17.92px; font-size: 12.8px;">Zajistit bezplatnou právní pomoc obětem diskriminace.</span></li></ul><p></p> <p> <span style="line-height: 17.92px; font-size: 12.8px;">V této souvislosti je třeba ocenit, že Česká advokátní komora zavedla evidenci advokátů se specializací na antidiskriminační zákon.</span></p> <p> <span style="line-height: 17.92px; font-size: 12.8px;"> <a href="/uploads-import/img/DIS_vyzkum/5_ohlaseni_diskriminace.png"><img src="https://www.ochrance.cz/uploads/RTEmagicC_5_m_ohlaseni_diskriminace.png.png" width="609" height="492" alt="" /></a></span></p> <p></p><p></p><p>Kompletní závěrečná zpráva z výzkumu: <a href="/uploads-import/DISKRIMINACE/Vyzkum/CZ_Diskriminace_v_CR_studie.pdf" style="line-height: 17.92px; font-size: 12.8px;">Diskriminace v ČR: oběť diskriminace a její překážky v přístupu ke spravedlnosti.</a></p> <p> </p> <p><b>S cílem hledat řešení problémů diskriminace pořádá veřejný ochránce práv spolu s organizací GIC NORA, o. p. s. mezinárodní konferenci, která se bude soustředit na téma nerovného odměňování žen a mužů. Konference se uskuteční v pátek <a href="https://www.ochrance.cz/aktualne/tiskove-zpravy-2016/zveme-na-konferenci-o-nerovnem-odmenovani/">22. ledna 2016 v Kanceláři veřejného ochránce práv v Brně</a>.</b></p>
