---
title: "Sociální detence na stole"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/socialni-detence-na-stole/"
date: 2014-09-04
perex: "<p>Ministerstvo práce a sociálních věcí zahájilo práce na legislativním textu, kterým mají být do českého práva doplněny citelně chybějící zákonné podmínky pro omezení osobní svobody v prostředí sociálních služeb.</p>"
---

<!-- imported from the old website -->

<p>Ministerstvo práce a sociálních věcí zahájilo práce na legislativním textu, kterým mají být do českého práva doplněny citelně chybějící zákonné podmínky pro omezení osobní svobody v prostředí sociálních služeb. </p><p>V červnu 2014 začalo setkávání Externí pracovní skupiny pro uplatňování lidských práv v sociálních službách. Krom zástupců oddělení koncepce sociálních služeb MPSV ji tvoří pracovníci Ministerstva spravedlnosti včetně Kanceláře vládního zmocněnce pro zastupování České republiky před Evropským soudem pro lidská práva, Úřadu vlády ČR a Kanceláře veřejného ochránce práv. Druhé schůze v srpnu, na jejímž programu byly již diskuse nad konkrétními návrhy paragrafového znění novely zákona č. 108/2006 Sb., o sociálních službách, se dále účastnili i právníci působící na Nejvyšším státním zastupitelství a v neziskovém sektoru. </p><p>Při prvním setkání se skupina jednomyslně shodla na tom, že téma sociální detence bude rozpracováno odděleně od ostatních témat, která ministerstvo plánuje k legislativním změnám. Práce budou plánovány tak, aby novela zákona o sociálních službách mohla nabýt účinnosti k 1. lednu 2016. </p><p>Pro podrobné informace k problematice nedobrovolného pobytu v zařízení sociálních služeb, včetně shrnutí postojů veřejného ochránce práv čtete <a href="/ochrana-osob-omezenych-na-svobode/aktuality-z-detenci/aktuality-z-detenci-2014/nedobrovolny-pobyt-v-zarizeni-socialnich-sluzeb/" target="_blank">zde</a>.</p><p><img src="https://www.ochrance.cz/uploads/RTEmagicC_socialni-detence.JPG.JPG" height="469" width="626" alt="" /></p>
