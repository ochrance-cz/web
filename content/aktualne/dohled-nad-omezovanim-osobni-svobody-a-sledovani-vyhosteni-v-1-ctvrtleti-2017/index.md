---
title: "Dohled nad omezováním osobní svobody a sledování vyhoštění v 1. čtvrtletí 2017"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/dohled-nad-omezovanim-osobni-svobody-a-sledovani-vyhosteni-v-1-ctvrtleti-2017/"
date: 2017-05-24
perex: "<p>V rámci prevence špatného zacházení a dohledu nad omezováním osobní svobody provedli pověření zaměstnanci Kanceláře veřejného ochránce práv (dále též jen „Kancelář“) v prvním čtvrtletí roku 2017 celkem 5 systematických návštěv zařízení a 6 sledování vyhoštění.</p>"
---

<!-- imported from the old website -->

<p>Ochránkyně zahájila sérii systematických návštěv <b>psychiatrických nemocnic</b> se zaměřením na výkon ochranného léčení. V prvním čtvrtletí zaměstnance oddělení dohledu nad omezováním osobní svobody pověřila provedením návštěvy Psychiatrické nemocnice v Opavě, Horních Beřkovicích a Havlíčkově Brodě. Dále zaměstnanci provedli systematickou návštěvu <b>policejní cely</b> v Hlučíně a <b>dětského domova</b> v Čeladné.</p> <p>Dne 7. března Kancelář uspořádala kulatý stůl se zástupci zařízení pro děti vyžadující okamžitou pomoc, které pověření zaměstnanci Kanceláře navštívili v loňském roce. Zúčastněným prezentovali má zobecněná zjištění a doporučení, která letos zveřejním ve formě souhrnné zprávy. Kancelář rovněž uspořádala <b>seminář pro veřejné opatrovníky</b> z Libereckého kraje, kterým zaměstnanci Kanceláře představili dobrou praxi výkonu opatrovnictví.</p> <p>Prevenci špatného zacházení zajišťovali zaměstnanci oddělení dohledu na <b>seminářích uspořádaných pro studenty</b> Právnické fakulty a Fakulty sociálních studií Masarykovy univerzity a Právnické fakulty Univerzity Palackého v Olomouci, kde prezentovali práci veřejného ochránce práv. Naopak zaměstnanci oddělení dohledu <b>čerpali zkušenosti</b> v oblasti metody práce národních preventivních mechanismů na semináři ve Štrasburku a v oblasti sledování nuceného navracení cizinců na semináři v Budapešti.</p> <h5>Podmínky výkonu ochranného léčení; umístění v izolační místnosti; přísná režimová opatření (sp. zn. 4174/2016/VOP)</h5> <p>Z vlastní iniciativy zahájila veřejná ochránkyně práv šetření, jehož předmětem bylo prošetření podmínek výkonu ochranného léčení, konkrétně důvodnost a rozsah režimových opatření, důvodnost a podmínky umístění na izolační místnost, realizace práva na přístup k soudu, nakládání s osobními věcmi a chování zdravotnického personálu nemocnice, to vše pro období od umístění pacienta do tzv. skupiny distančního dohledu.</p> <p>Psychiatrická léčebna pochybila tím, že pacienta nedůvodně umístila a držela v izolační místnosti, navíc za nedůstojných podmínek, a dále, že jej nedůvodně držela v režimu distančního dohledu s omezenými aktivitami a omezeným terapeutickým působením. Nedůvodné, dlouhotrvající a časově neohraničené držení pacienta v distančním dohledu, v jehož rámci se musel zcela podřídit přísným režimovým opatřením, včetně pobytu na izolační místnosti, natolik zasáhlo osobnost a lidskou důstojnost pacienta, že ochránkyně uvedené v souhrnu hodnotila jako špatné zacházení.</p> <p>Psychiatrická léčebna ve vyjádření ke zprávě uvedla, že nemůže vyvrátit některé pochybnosti uvedené ve zprávě. Zjištění a hodnocení ochránkyně však nerozporovala. Psychiatrická léčebna přislíbila přijmout taková opatření, která v budoucnu zamezí obdobným pochybením. Šetření poté ochránkyně ukončila.</p><p> Zpráva o šetření zde: <a title="Otevření do nového okna" href="http://eso.ochrance.cz/Nalezene/Edit/4698" target="_blank">http://eso.ochrance.cz/Nalezene/Edit/4698</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
