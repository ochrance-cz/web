---
title: "Úlohou předsedů soudů je chránit nezávislost soudů a soudců"
vystupy:
  - tz
oldUrl: "/aktualne/tiskove-zpravy-2019/ulohou-predsedu-soudu-je-chranit-nezavislost-soudu-a-soudcu"
date: 2019-01-17
perex: "<p>Reakce ombudsmanky Anny Šabatové ke „komentování“ živých soudních kauz.</p>"
---

<!-- imported from the old website -->

<p><span style="font-size: 12.8px;">„</span><i style="font-size: 12.8px;">Je vždy nutné postavit se snahám výkonné moci zasahovat do nezávislosti soudů. Velmi si proto vážím otevřenosti, s jakou doktor Josef Baxa promluvil o svých zkušenostech a informoval veřejnost o skrytých tlacích, kterým jsou někteří soudci vystaveni. Je klíčovou rolí předsedů soudů, aby těmto tlakům odolali a chránili jednotlivé soudce před zasahováním do jejich nezávislosti. Nezávislé soudy jsou jedním ze základních pilířů demokratického právního státu,</i><span style="font-size: 12.8px;">“ uvádí ombudsmanka Anna Šabatová.</span></p> <p>Ombudsmanka tímto reaguje na rozhovor Josefa Baxy pro <a href="https://denikn.cz/54570/soudcova-vypoved-o-zemanove-utoku-na-justici-daval-mi-jasne-najevo-jak-mame-rozhodnout-rika-baxa/?ref=tit1" target="_blank">Deník N</a>, kde bývalý předseda Nejvyššího správního soudu mimo jiné uvedl: „Vzápětí mi začal (prezident) přednášet seznam mých takzvaných hříchů, to znamená konkrétní rozhodnutí soudu, která se mu nelíbila. … A když jsem oponoval, že soudci jsou nezávislí a tak dále, odbyl to opakovaně tím, že řekl: Ale vy jste šéf, vy to máte zařídit.“ </p><p>Stejně znepokojivé informace přineslo vyjádření ústavního soudce Vojtěcha Šimíčka pro týdeník <a href="https://www.respekt.cz/politika/mynar-se-pokusil-ovlivnit-vysoce-postavene-soudce" target="_blank">Respekt</a>.</p>
