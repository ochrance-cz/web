---
title: "Standardy CPT pro používání omezovacích prostředků v psychiatrických zařízeních"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/standardy-cpt-pro-pouzivani-omezovacich-prostredku-v-psychiatrickych-zarizenich/"
date: 2017-03-28
perex: "<p>Evropský výbor pro zabránění mučení (CPT) zveřejnil revidované standardy používání omezovacích prostředků v psychiatrických zařízení pro dospělé</p>"
---

<!-- imported from the old website -->

<p>Vzhledem k jejich závažnému dopadu a možnosti zneužití a špatného zacházení věnoval Výbor CPT vždy zvláštní pozornost používání různých typů omezení vůči psychiatrickým pacientům. Poslední ucelené pojednání o standardech výboru na toto téma pochází z roku 2006 [výňatek ze 16. všeobecné zprávy, CPT/inf(2006)35, který je dostupný také <a href="https://rm.coe.int/CoERMPublicCommonSearchServices/DisplayDCTMContent?documentId=09000016806ccea3" target="_blank">v češtině</a>. Ve světle dalších publikací na toto téma a zjištění Výboru během mnoha návštěv civilních i forensních psychiatrických zařízení v různých státech Evropy v posledních letech se Výbor rozhodl revidovat své standardy a shrnout je ve zvláštním dokumentu.</p><p><span style="font-size: 12.8px;">Revidované standardy jsou dostupné doposud jen v angličtině a francouzštině, v anglickém jazyce </span><a href="https://rm.coe.int/CoERMPublicCommonSearchServices/DisplayDCTMContent?documentId=09000016807001c3" target="_blank" style="font-size: 12.8px;">zde</a><span style="font-size: 12.8px;">.</span></p><p>Evropský výbor pro zabránění mučení a nelidskému nebo ponižujícímu zacházení nebo trestání (CPT) provádí od roku 1990 preventivní návštěvy na místech, kde je omezena svoboda člověka, a to ve všech signatářských zemích příslušné smlouvy. Návštěvy tedy provádí ve 47 zemích prostoru Rady Evropy, přičemž každý stát nominuje jednoho člena Výboru. Patnáct z aktuálních členů Výboru jsou lékaři, z toho je sedm psychia<a name="_GoBack"></a>trů. Další odborníci z řad lékařů se návštěv účastní jako přizvaní experti. „Standardy CPT“ lze nalézt jednak ve zprávách z jednotlivých návštěv, které jsou zveřejňovány na žádost vlády navštíveného státu, a jednak shrnuté do tematických pojednání zveřejňovaných ve výročních zprávách nebo v samostatných dokumentech.</p> <p>Revidované standardy o používání omezovacích prostředků jsou důkladné diskuse v rámci Výboru a jeho expertů a vztahují se pouze na zařízení psychiatrické péče, pro dospělé. To znamená, že v jiném prostředí, tedy v zařízeních pro mladistvé, v jiných zdravotnických zařízeních nebo v zařízeních sociální péče, lze tato pravidla používat přiměřeně, tedy nakolik to odlišný kontext dovoluje.</p> <p>Pokud jde o obsah dvanácti bodů revidovaných standardů, zásadně se neodchylují od dosavadního přístupu. Výbor stále rozeznává omezení fyzické (manuální), mechanické (za použití pomůcek), tzv. chemické (tedy pomocí léků) a pomocí izolace. Požaduje dodržení principu legality, nezbytnosti, přiměřenosti a odpovědnosti. Od každého zařízení CPT požaduje komplexní, pečlivě vypracovaný postup pro případ použití omezovacích prostředků. Tento postup má, na kolik je to jen možné, za cíl také prevenci jejich použití. </p>
