---
title: "Aktuální trendy v oblasti zaměstnávání osob se zdravotním postižením"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/aktualni-trendy-voblasti-zamestnavani-osob-se-zdravotnim-postizenim/"
date: 2013-02-12
perex: "<p>Personalisté velkých a středně velkých soukromých společností sdíleli dne 7. února 2013 své zkušenosti s plněním zákonných povinností, které souvisí s uplatněním osob se zdravotním postižením na českém pracovním trhu. Seminář „Zaměstnávání osob se zdravotním postižením“ uspořádala organizace LMC, s níž veřejný ochránce práv spolupracuje v oblasti osvěty a vzdělávání privátního sektoru. Na semináři byly řešeny i praktické příklady z činnosti ochránce jako antidiskriminačního místa.</p>"
---

<!-- imported from the old website -->

<p class="align-blok">Hana Potměšilová z Nadačního fondu osob se zdravotním postižením (<a title="Otevření do nového okna" href="http://www.nfozp.cz" target="_blank">www.nfozp.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />) přiblížila účastníkům semináře vývoj legislativy týkající se aktivní politiky zaměstnanosti ve vztahu k osobám se zdravotním postižením (dále také „OZP“). Připomněla kupříkladu zrušení chráněných pracovních dílen, resp. jejich transformaci na chráněná pracovní místa. Zákonný příspěvek na mzdu již nesmí podle účinné právní úpravy tvořit 100 % mzdových nákladů, čímž má být zabráněno fiktivnímu zaměstnávání OZP. Vysvětlila také rozdíl mezi vymezeným chráněným pracovním místem a zřízeným chráněným pracovním místem. Stěžejní částí její příspěvku byla otázka plnění zákonné povinnosti zaměstnávání OZP: faktické zaměstnávání OZP (plnění kvóty), odvod do státního rozpočtu či nákup zboží a služeb. </p> <p class="align-blok">Pokud jde o odvody do státního rozpočtu, lze příkladmo uvést, že zaměstnavatel, který zaměstnává více než 50 zaměstnanců, musí (v případě, kdy nezaměstnává 2 OZP) odvádět do rozpočtu částku ve výši 122.040,- Kč; zaměstnavatel s více než 200 zaměstnanci pak 488.160,- Kč. Velcí zaměstnavatelé (s více než 5 tisíci zaměstnanci) odvádí částku ve výši 12.204.000,- Kč. Díky těmto nemalým finančním obnosům jsou společnosti nuceny k náhradnímu plnění, konkrétně k odebírání výrobků a služeb. Hana Potměšilová však v této souvislosti poukázala na ustanovení § 81 odst. 3 zákona o zaměstnanosti, které ukládá, že dodavatelé náhradního plnění mohou poskytnout (pouze) „své výrobky a služby“. V praxi však docházelo (a dochází) k tzv. „přefakturaci“ – zaměstnavatelé odebírali sice výrobky od partnerů, kteří zaměstnávali požadované množství OZP, ale tyto výrobky nebyly těmito společnostmi ve skutečnosti vyrobeny. Na zákonnost postupu zaměstnavatelů se v roce 2013 zaměří kontroly inspektorátů práce. V této souvislosti byla také zmíněna existence internetového portálu <a title="Otevření do nového okna" href="http://www.pracepostizenych.cz" target="_blank">www.pracepostizenych.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, kde jsou evidováni dodavatele prověřeného náhradního plnění. Do konce roku 2013 by měl být na stránkách <a title="Otevření do nového okna" href="http://www.mpsv.cz" target="_blank">www.mpsv.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> spuštěn registr organizací s vymezeným chráněným pracovním místem.</p> <p class="align-blok">Následně zástupkyně Nadačního fondu osob se zdravotním postižením shrnula výhody zaměstnávání OZP (především příspěvky pro zaměstnavatele dle § 76 zákona o zaměstnanosti, sleva na dani jak pro zaměstnavatele, tak i zaměstnance). Hovořila také o využití institutu pracovní rehabilitace a upozornila, že po silné kritice nevládního sektoru a zaměstnavatelů by se v průběhu roku 2013 měl do zákona o zaměstnanosti vrátit institut „osoby zdravotně znevýhodněné“. Pokud zaměstnavatelé zaměstnají tyto osoby, budou plnit zákonem stanovenou kvótu. V neposlední řadě popsala, jak by měl zaměstnavatel přistupovat k OZP tak, aby na pracovišti nevzniklo nepříznivé sociální klima. Přijímání pozitivních opatření mohou totiž ostatní zaměstnanci vnímat jako nepřípustné nerovné zacházení.</p> <p class="align-blok">Prezentace Hany Potměšilové (NFOZP) je dostupná <a title="Otevření do nového okna" href="/uploads-import/DISKRIMINACE/aktuality/1_Seminar_LMC_NFOZP.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (457.8 kB, Adobe Acrobat dokument).</p> <p class="align-blok">Posléze hovořili dva zástupci soukromých společností: Natálie Kafková ze společnosti Siemens a Martin Vejplacha z Československé obchodní banky (ČSOB).</p> <p class="align-blok">Jejich prezentace si můžete prohlédnout <a title="Otevření do nového okna" href="/uploads-import/DISKRIMINACE/aktuality/2_Seminar_LMC_Siemens.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (406.6 kB, Adobe Acrobat dokument) a <a title="Otevření do nového okna" href="/uploads-import/DISKRIMINACE/aktuality/3_Seminar_LMC_CSOB.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (753.1 kB, Adobe Acrobat dokument).</p> <p class="align-blok">Praktické zkušenosti obou velkých zaměstnavatelů (Siemens měl v ČR v roce 2012 celkem 10.500 zaměstnanců, ČSOB pak 6.757 zaměstnanců) ukazují, že odpovědné a uvědomělé společnosti mění své dosavadní přístupy: odklání se postupně od plnění povinnosti formou odvodů peněz do státního rozpočtu, revidují způsoby náhradního plnění a snaží se reálně zaměstnat OZP, ať již na základě interní komunikační kampaně či formou recruitingu z pracovního trhu OZP. Zcela klíčové se jeví, aby o prospěšnosti a užitečnosti zaměstnání OZP byl přesvědčen nejvyšší management společnosti (zde v převážné míře fungují především ekonomické argumenty). Následně je třeba zvolit přiléhavý komunikační kanál ve vztahu k osobám, které by mohly mít status OZP (může jít o zaměstnance, které společnost již zaměstnává, akorát o jejich zdravotním postižení či znevýhodnění zaměstnavatel dosud neví, či o uchazeče o zaměstnání, kteří by se neměli bát informovat budoucího zaměstnavatele o svém zdravotním stavu). Byla řeč i o benefitech, které mohou společnosti OZP nabídnout (nejčastěji formou sickdays a vyššího příspěvku z cafeterie pro uspokojení svých sociálních, sportovních či kulturních potřeb, podpora dopravy do zaměstnání/zřízení parkovacího místa), a jiných doprovodných aktivitách (workshopy, úpravy pracoviště pro OZP, komunikační kanál, teambuildingové činnosti).</p> <p class="align-blok">Jana Kvasnicová z Kanceláře veřejného ochránce práv shrnula základní pojmy a instituty antidiskriminačního práva (diskriminační důvody, oblasti života, v nichž může docházet k diskriminaci, formy diskriminace), vysvětlila rozdíl mezi medicínským a sociálním modelem zdravotního postižení a blíže popsala problematiku tzv. přiměřeného opatření (reasonable accommodation). V závěru své prezentace diskusní formou informovala o případech, které v dané oblasti řešil veřejný ochránce práv.</p> <p class="align-blok">Její prezentace je dostupná <a title="Otevření do nového okna" href="/uploads-import/DISKRIMINACE/aktuality/4_Seminar_LMC_Kvasnicova.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (450.7 kB, Adobe Acrobat dokument).</p> <p class="align-blok">Můžete si také prostudovat následující materiál: <a title="Otevření do nového okna" href="http://www.lmc.eu/fileadmin/user_upload/PR/Prezentace/brozura_zamestnavani-osob-se-zdravotnim-postizenim.pdf" target="_blank">Praktický průvodce pro firmy: zaměstnávání osob se zdravotním postižením</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (připraveno v rámci tematické expertní skupiny platformy Byznys pro společnost).</p>
