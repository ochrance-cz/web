---
title: Chránit lidská práva lépe a účinněji. Kancelář ombudsmana se inspiruje
  zkušenostmi z Norska
date: 2025-02-28T13:46:00
vystupy:
  - tz
perex: <p>Nahlédnout přes „plot“, porovnat zkušenosti, nasbírat nové poznatky.
  S&nbsp;tím odjížděl zástupce ombudsmana v doprovodu právníků kanceláře
  ombudsmana v závěru roku 2024 na studijní cestu do Norska. Tu umožnil projekt
  financovaný Fondy EHP a Norska, prostřednictvím Ministerstva financí.</p>
attachments:
  - title: Přednáška Jakuba Konečného a Marka Kosíka (kancelář ombudsmana)
      uskutečněná v rámci projektu na univerzitě v Bergenu
    file: https://discretion.w.uib.no/2024/12/06/rdv-seminar-desegregation-of-education-czech-republic/
  - title: "Fb příspěvek o studijní cestě do Norska na profilu „Ombudsman“ "
    file: https://www.facebook.com/verejny.ochrance.prav/posts/885227350459203
  - title: "Fb příspěvek – Inspirativní setkání v Norsku ve skupině „Práva lidí s
      postižením“ "
    file: https://www.facebook.com/groups/319938625441179/permalink/1796738337761193/
  - file: "https://www.facebook.com/groups/319938625441179/permalink/17974937476856\
      52/ "
    title: "Fb příspěvek – Další inspirace z Norska ve skupině „Práva lidí s
      postižením“ "
  - title: "Fb příspěvek – Navštívili jsme Uloba: norské průkopníky osobní
      asistence  ve skupině „Práva lidí s postižením“ "
    file: https://www.facebook.com/groups/319938625441179/permalink/1798071770961183/
---
<p>Cílem cesty bylo lépe poznat norské státní a vzdělávací instituce a sdílet s&nbsp;nimi zkušenosti z oblastí, jako je rovné zacházení, ochrana práv lidí se zdravotním postižením, lidí omezených na svobodě nebo závislých na péči, a také v oblasti výzkumu. Vzhledem k&nbsp;tomu, že v&nbsp;České republice se nyní rozhoduje o zřízení&nbsp;
<a href="https://deti.ochrance.cz/kdo/detskyombudsman/">dětského ombudsmana</a>, pozornost zúčastněných se zaměřila i na ochranu práv dětí.</p>
<p>Účastníci projektu měli možnost hlouběji se seznámit s činností&nbsp;
<a href="https://ldo.no/the-equality-and-anti-discrimination-ombud/">ombudsmana pro rovnost</a>,&nbsp;
<a href="https://www.barneombudet.no/">dětského ombudsmana</a> či&nbsp;
<a href="https://www.bufdir.no/en/">Ministerstva dětí, mládeže a rodiny</a>. Navštívili také některé 
<a href="https://www.uloba.no/tsjekkisk-ombudsmann-besoker-uloba-for-a-laere-om-independent-living/">organizace pro lidi s&nbsp;postižením</a>, vzdělávací instituce a zařízení poskytující ústavní péči dětem s&nbsp;poruchami chování a závislostmi.&nbsp;</p>
<p>A které poznatky se ukázaly být vhodné pro přenos do českého prostředí? Třeba to, jak se v Norsku řeší diskriminace a prosazuje rovné zacházení či jak probíhá spolupráce s úřady, které shromažďují data týkající se diskriminace.&nbsp;</p>
<p>Jako klíčová se v&nbsp;tomto směru ukazuje&nbsp;spolupráce s&nbsp;dalšími stranami – ať už s vládou, parlamentem nebo třeba s občanskou společností. Rovněž se vyplácí budovat kontakty s&nbsp;právníky, kteří se věnují antidiskriminačnímu právu. Nezastupitelnou roli hraje i systematická práce s&nbsp;médii či osvěta a&nbsp;vzdělávání. Zkušenosti z&nbsp;Norska budou užitečné při přípravě na nové působnosti a postupy, které by měla kancelář ombudsmana
<strong>&nbsp;</strong>
<a href="https://www.ochrance.cz/aktualne/nove_standardy_zajisti_srovnatelnou_ochranu_pred_diskriminaci_napric_evropou-_ombudsman_bude_moci_efektivneji_pomahat_obetem_diskriminace/">v&nbsp;budoucnu vykonávat</a>
<strong>.</strong></p>
<p>Řadu inspirativních zjištění přinesly také diskuze o ochraně práv lidí se zdravotním postižením. Podobně jako u nás i v&nbsp;Norsku se řeší téma příspěvku na péči a nastavení takové podpory, která by lidem s&nbsp;postižením umožnila maximální míru nezávislosti a samostatnosti. Na rozdíl od České republiky však dosáhnou lidé s&nbsp;postižením v Norsku na příspěvek, který pokryje až 24 hodin péče profesionální službou.&nbsp;</p>
<p>Zástupce ombudsmana Vít Alexander Schorm spatřuje velký přínos projektu také v&nbsp;možnosti osobně navštívit zařízení poskytující ústavní péči dětem s&nbsp;poruchami chování a závislostmi
<i>.&nbsp;</i>Při návštěvách bylo totiž patrné, že řada změn, o které ombudsman v České republice dlouhodobě usiluje, jako třeba zajištění kvalitní&nbsp;odborné péče, systematická práce s&nbsp;rodinou či&nbsp;podpora personálu, jsou v Norsku již samozřejmostí
<i>: „Nejde o to přebírat norské zkušenosti bez dalšího. To, co jsme viděli, však potvrzuje naše předchozí závěry, že je třeba přenastavit systém ústavní péče o děti v&nbsp;České republice, mimo jiné přepracovat zastaralý zákon o ústavní a ochranné výchově. Individuální péče o děti, která odpovídá jejich specifikům, v&nbsp;zařízeních připomínajících rodinné domácnosti se totiž osvědčila jako efektivnější.“</i></p>
<p>Díky projektu se rovněž podařilo navázat řadu cenných partnerství, která bude&nbsp;kancelář dál rozvíjet.&nbsp;</p>
<p>Za finanční podporu projektu „Chránit lidská práva lépe a účinněji (přenos příkladů dobré praxe z&nbsp;Norska do České republiky)“ děkujeme Fondům EHP a Norska 2014–2021 a jejich programu „Fond pro bilaterální vztahy programů: Spravedlnost, Lidská práva, Řádná správa a Zdraví.</p>
<figure class="image">
<img src="https://www.ochrance.cz/aktualne/chranit_lidska_prava_lepe_a_ucinneji-_kancelar_ombudsmana_se_inspiruje_zkusenostmi_z_norska/logo_nf.png" alt="logo_nf.png"></figure>
