---
title: "Činnost ombudsmana ve 2. čtvrtletí 2020"
tags:
  - Tisková zpráva
oldUrl: "/aktualne/tiskove-zpravy-2020/cinnost-ombudsmana-ve-2-ctvrtleti-2020"
date: 2020-08-07
perex: "<p>Ombudsman informoval Poslaneckou sněmovnu o své činnosti v 2. čtvrtletí roku 2020.  Ombudsman obdržel 2124 podnětů, což je oproti stejnému období loňského roku nárůst o 5,5 %. Podíl podnětů v působnosti, tedy těch, kterými se ombudsman může zabývat, činil 65 % a nachází se o šest procentních bodů pod průměrem roku 2019. Nejvíce podnětů se týkalo sociálního zabezpečení a staveb.</p>"
---

<!-- imported from the old website -->

<p>V návaznosti na řadu stížností lidí s postižením na postup obcí při zřizování vyhrazeného parkoviště realizoval ombudsman výzkum, který zmapoval postup obcí při povolování a  realizaci vyhrazených parkovišť. Výzkumem ochránce navázal na Doporučení veřejného ochránce práv k naplňování práva na rovné zacházení při zřizování vyhrazeného parkování na místních komunikacích z roku 2012, které chce nyní aktualizovat. Vydání nového doporučení je plánováno na podzim 2020 a bude doprovázeno kulatým stolem, který se uskuteční 21. 9. 2020.</p> <p>Ve druhém čtvrtletí lidé v 75 podnětech namítli nerovné zacházení, z toho v 38 případech z důvodů zakázaných antidiskriminačním zákonem. V 27 případech jsme poskytli informace a analýzy týkající se diskriminace mezinárodním subjektům či vnitrostátním orgánům.</p> <p>Navštívili jsme 12 zařízení (2 věznice, 2 zařízení sociálních služeb, 2 psychiatrické nemocnice, 2 zařízení pro cizince, 4 zařízení pro výkon ústavní a ochranné výchovy).</p> <p>Prostudovali jsme 496 rozhodnutí o vyhoštění. S ohledem na nouzový stav jsme nesledovali žádné vyhoštění cizinců.</p> <p>Ve druhém čtvrtletí byl vyhlášen nouzový stav v důsledku pandemie COVID-19. Přes daná omezení jsme uspořádali následující vzdělávací akce:</p> <ul><li>Webinář: Realizace práva lidí s postižením na rovný přístup v rozhodování českých soudů (2015 – 2019).</li><li>Odborný seminář: Vybrané otázky a odpovědi ze sociálně-právní ochrany a náhradní rodinné péče.</li><li>Dva webináře pro studenty a studentky právnické fakulty Masarykovy univerzity k základům antidiskriminačního práva.</li></ul> <p>Ve dvou případech se nepodařilo dosáhnout nápravy. Oba případy se týkaly získání příspěvku na aktivní politiku zaměstnanosti. Protože úřad práce i Ministerstvo práce a sociálních věcí odmítly v uvedených případech změnit názor na otázku splnění podmínek pro přiznání příspěvku na dojížďku i příspěvku na přestěhování, rozhodla se zástupkyně ombudsmana Monika Šimůnková v souladu se zákonem o veřejném ochránci práv informovat veřejnost o jednání úřadů.</p> <h5>Odkazy:</h5> <p><a href="/uploads-import/zpravy_pro_poslaneckou_snemovnu/Ctvrtletky/2020/Zprava_ombudsmana_o_cinnosti_za_2._ctvrtleti_2020.pdf" target="_blank">Zpráva o činnosti ve 2. čtvrtletí 2020</a> </p> <p><a href="/uploads-import/zpravy_pro_poslaneckou_snemovnu/Ctvrtletky/2020/2020-I-Q-sankce.pdf" target="_blank">Sankce</a></p>
