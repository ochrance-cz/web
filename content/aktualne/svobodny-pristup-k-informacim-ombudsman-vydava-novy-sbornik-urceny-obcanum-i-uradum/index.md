---
title: "Svobodný přístup k informacím: ombudsman vydává nový sborník určený občanům i úřadům"
vystupy:
  - tz
oldUrl: "/aktualne2/aktualne/tiskove-zpravy-2020/svobodny-pristup-k-informacim-ombudsman-vydava-novy-sbornik-urceny-obcanum-i-uradum/"
date: 2020-02-07
perex: "<p>Ombudsman vydal sborník stanovisek, který se věnuje právu na svobodný přístup k informacím. Sborník čerpá z poznatků, které ombudsman získal při šetření podnětů lidí, kteří se na něj obrátili. Ať už se jednalo o problémy s nesprávným či nezákonným jednáním úřadů či s jejich nečinností. Sborník poskytuje příklady dobré i špatné správní praxe v této oblasti. </p>"
---

<!-- imported from the old website -->

<p>„Sborník je určen jak žadatelům o informace, tak těm, kdo je naopak ze zákona musí poskytovat. Sborník vysvětluje podstatu práva na informace, základní principy jeho realizace a současně ukazuje také limity tohoto práva. Hledá odpověď na otázku, které informace je možné po povinných subjektech žádat a jaké naopak mají zůstat skryté z důvodu ochrany jiných legitimních zájmů. Žadatelům poskytne návod, jak postupovat v případech, kdy jsou jim informace odpírány. Naleznou zde odpovědi na otázky, o jaké informace mohou žádat, kdy musí úřad odpovědět nebo co dělat, když úřad odmítne informace poskytnout,“ shrnuje zástupkyně ombudsmanky Monika Šimůnková, která má agendu poskytování informací svěřenou ve své působnosti. </p> <p>Sborník je výsledkem úsilí ombudsmana působit k ochraně osob před jednáním úřadů, které je v rozporu s právem, a kultivovat výkon veřejné moci v souladu s principy dobré správy, které by měl ctít každý demokratický právní stát. Ostatně k závěrům ombudsmana se velmi často přiklánějí také soudy. Vydaná doporučení by tak měla sloužit pro dobrou praxi jednotlivých úřadů a vést ke kultivaci výkonu veřejné moci v souladu s principy dobré správy.</p> <p>Sborník obsahuje obecnou část, která sestává z kapitol zaměřených na základní otázky související s tématem poskytování informací. Dále pak vybrané problémy týkající se aplikace zákona o svobodném přístupu k informacím, doplněné o doporučení ombudsmana pro praxi povinných subjektů. Zobecněné poznatky doplňují vybraná stanoviska a přehled nejvýznamnější soudní judikatury.</p> <h5><b>Sborník je dostupný zde:</b></h5> <p><a href="/uploads-importPublikace/sborniky_stanoviska/Sbornik_Informace.pdf" target="_blank">/uploads-importPublikace/sborniky_stanoviska/Sbornik_Informace.pdf</a></p> <h5><b>Doporučujeme také nový leták pro veřejnost o poskytování informací:</b></h5> <p><a href="/uploads-importLetaky/Poskytovani-informaci.pdf" target="_blank">/uploads-importLetaky/Poskytovani-informaci.pdf</a></p> <p><b> </b></p>
