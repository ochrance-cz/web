---
title: "Poslední díl Ochránce"
oldUrl: "src/www.ochrance.cz/aktualne/tiskove-zpravy-2013/posledni-dil-ochrance"
date: 2013-12-19
perex: "<p>Šestnáctý, závěrečný díl letošního cyklu Ochránce vysílá ČT2 v neděli 22. prosince ve 13:00 h. Lidé z těchto tří příběhů svou vytrvalostí dokázali uspět proti chybujícím úřadům, ať už ve sporu o výsluhový příspěvek, přístup k informacím o platu státních zaměstnanců a při odnětí invalidního důchodu vážně nemocnému příjemci. Reprízy pořadu jsou na programu ČT2 v neděli a úterý po půlnoci.</p>"
---

<!-- imported from the old website -->

<p>Jaroslav Hegar sloužil většinu života v armádě, později pak u hasičů. Po odchodu ze služby věřil, že bude pobírat výsluhový příspěvek. Nepočítal však s tím, že kvůli sporům o to, kolik odsloužených let mu započítají a jak vysoký tedy příspěvek bude, nebude dostávat vůbec žádný a zůstane bez peněz. Byl si jistý, že je v právu a nevzdal se. Nakonec uspěl a jeho nezdolnost pomohla i dalším bývalým příslušníkům hasičského sboru v podobné situaci.</p><p>Zeptali byste se šéfa na výši jeho platu a odměn? Pan Radomír Silber to zkusil. Věděl totiž, že v daném případě na to má právo podle zákona o svobodném přístupu k informacím. Chtěl znát výši platu a odměn ústřední školní inspektorky, ale byl odmítnut s tím, že se jedná o osobní údaje. Ironií bylo, že o zamítnutí jeho odvolání rozhodovala sama ústřední školní inspektorka, na jejíž plat se ptal. Na uspokojivou odpověď si pak musel počkat téměř rok. </p><p>David Neoral má roztroušenou sklerózu a před deseti lety dostal plný invalidní důchod. Po osmi letech ale posudkový lékař na základě propouštěcí zprávy z nemocnice konstatoval, že se zdravotní stav zlepšil a na plný invalidní důchod tedy pan Neoral nemá nárok. Posudkový lékař přitom nevzal však v úvahu fakt, že průběh této nemoci není stabilní. Občas přijde dočasné zlepšení stavu, po něm však přichází výrazné zhoršení. K němu došlo právě ve chvíli, kdy pan Neoral přišel o plný invalidní důchod a měl si začít hledat práci, aby přežil. Požádal o nové posouzení, ale neuspěl. Až s pomocí ochránce se podařilo dosáhnout toho, aby mu byl invalidní důchod zvýšen a doplacen.</p><p>Tento díl najdete také v archivu ČT na <a title="Otevření do nového okna" href="http://www.ceskatelevize.cz/porady/10363268581-ochrance/313281381960005/" target="_blank">http://www.ceskatelevize.cz/porady/10363268581-ochrance/313281381960005/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p>
