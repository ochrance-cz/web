---
title: "Neudělejte zbytečnou chybu v daňovém přiznání"
tags:
  - Tisková zpráva
oldUrl: "/aktualne/tiskove-zpravy-2018/neudelejte-zbytecnou-chybu-v-danovem-priznani"
date: 2018-03-05
perex: "<p>Ombudsman se setkává s problémy lidí, které pramení z nesprávného vyplnění daňového přiznání k dani z příjmů fyzických osob.  Prvním úskalím je uplatnění slevy na manžela nebo manželku a správné rozlišení příspěvků, které se započítávají do rozhodného příjmu pro účely uplatnění slevy. Druhým problémem je otázka toho, kdo může uplatnit slevu na dítě. Přinášíme proto jednoduchý manuál, jak se v těchto otázkách vyznat. Připomínáme, že daňové přiznání za rok 2017 je třeba podat nejpozději do 3. dubna 2018 (včetně). </p>"
---

<!-- imported from the old website -->

<h5>Sleva na manžela nebo manželku</h5> <p>Aby mohl jeden z manželů slevu uplatnit, musí být rozhodný příjem druhého z manželů nižší než 68 000 Kč za daný rok. Některé příjmy, jako jsou dávky pomoci v hmotné nouzi, dávky státní sociální podpory aj., se do rozhodného příjmu nezapočítávají. </p> <p>Největším problémem bývá rozlišení peněžité pomoci v mateřství a rodičovského příspěvku. </p> <p>Peněžitá pomoc v mateřství – tzv. mateřská –  má charakter náhrady mzdy. Rodič ji pobírá prvních 28 týdnů v případě jednoho dítěte, a 37 týdnů v případě dvojčat. Peněžitá pomoc v mateřství se započítává do rozhodného příjmu. Pokud tedy rodič obdržel v uplynulém roce peněžitou pomoc v mateřství v částce přesahující 68 000 Kč, druhý z manželů slevu uplatnit nemůže.</p> <p>Rodičovský příspěvek – tzv. rodičák – se do rozhodného příjmu nezapočítává. Pokud tedy daný rodič neměl další příjmy, které by v kumulativní výši přesáhly částku 68 000 Kč, pak je možné slevu uplatnit.</p> <h5>Daňové zvýhodnění na dítě </h5> <p>Toto zvýhodnění může být uplatněno pouze rodičem, manželem, prarodičem nebo osobou, jíž bylo dítě svěřeno do péče. Není tedy možné daňové zvýhodnění uplatnit na dítě druha nebo družky z předchozího vztahu nebo manželství. Obecně platí, že pro uplatnění zvýhodnění musí být <b>současně </b>splněny následující podmínky:</p> <ul><li>Poplatník uplatňuje daňové zvýhodnění na vyživované nezletilé dítě a v určitých případech i zletilé dítě. </li><li>Vyživované dítě žije s poplatníkem ve společně hospodařící domácnosti na území Evropské unie.</li><li>Na dítě neuplatňuje daňové zvýhodnění jiná osoba.</li><li>Poplatník, který uplatňuje daňové zvýhodnění, musí mít 90% příjmů z České republiky.</li><li>Poplatník, který uplatňuje daňové zvýhodnění, musí za daný rok mít minimálně zdanitelný příjem ve výši šestinásobku minimální mzdy.</li></ul> <h5>Povinnost daň vyčíslit ve správné výši (a následně prokazovat) mají primárně sami daňoví poplatníci</h5><p> I v situaci, kdy je daňové přiznání finančním úřadem přijato bez výhrad (a případně vyplacen i přeplatek), neznamená to, že finanční úřad nemůže pravdivost a úplnost tvrzených skutečností v budoucnu zpochybnit. </p> <p>Ukáže-li se, že daňový poplatník uplatnil slevu neoprávněně, bude ji muset vrátit spolu s úroky z prodlení. Pokud by navíc poplatník s finančním úřadem nespolupracoval a ten mu proto daň doměřil z moci úřední, bude muset zaplatit i penále. Případem nesprávně uplatněné slevy se ochránce zabýval v následující <a title="Otevření do nového okna" href="http://eso.ochrance.cz/Nalezene/Edit/5842" target="_blank">zprávě o šetření</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p> <p>Daňový systém není jednoduchý a daňoví poplatníci si nemusí být vždy jisti, jak přesně daň vyčíslit. Proto jsou daňová přiznání koncipována tak, aby tuto činnost pokud možno ulehčila. K obdobnému účelu slouží i návody <a title="Otevření do nového okna" href="http://www.financnisprava.cz/cs/dane/dane/dan-z-prijmu/fyzicke-osoby-poplatnik/obecne-informace" target="_blank">informace finanční správy</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Pomoc může poskytnout i účetní, daňový poradce<a href="https://www.kdpcr.cz/seznam-danovych-poradcu" name="_ftnref1">[1]</a>, případně advokát<a href="http://vyhledavac.cak.cz/" name="_ftnref2">[2]</a> zabývající se daňovou problematikou. </p><br /> <hr /> <p>[1] K výběru daňového poradce lze využít portálu Komory daňových poradců: <a href="https://www.kdpcr.cz/seznam-danovych-poradcu" target="_blank">https://www.kdpcr.cz/seznam-danovych-poradcu</a>. </p> <p>[2] K výběru advokáta lze využít vyhledávače České advokátní komory: <a title="Otevření do nového okna" href="http://vyhledavac.cak.cz/" target="_blank">http://vyhledavac.cak.cz/</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
