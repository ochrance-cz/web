---
title: "Neschopnost dohody a nedostatek lidského pochopení zaměstnavatele tvrdě potrestal irský soud"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/neschopnost-dohody-a-nedostatek-lidskeho-pochopeni-zamestnavatele-tvrde-potrestal-irsky-soud/"
date: 2014-03-25
perex: "<p>Neuvážené ukončení pracovního poměru se zaměstnankyní trpící intrakraniální hypertenzí finančně značně pocítí irský řetězec maloobchodů se smíšeným zbožím.</p>"
---

<!-- imported from the old website -->

<p class="align-blok">Žalobkyni byla diagnostikována daná porucha přibližně po půl roce trvání jejího pracovního poměru u irské společnosti. Svého zaměstnavatele s tím ihned seznámila a požádala ho o uvolnění z práce. </p><p class="align-blok">Po deseti měsících absence ji zaměstnavatel kontaktoval a sjednal si schůzku. V mezidobí se stav žalobkyně zhoršil a bylo vyžadováno další léčení. Na dané schůzce žalobkyně zaměstnavatele se vším obeznámila, ten ji ale stanovil konkrétní datum, do kterého se musí navrátit zpět do zaměstnání. Dle doporučení lékaře mohla však žalobkyně nastoupit až krátce po zmíněném termínu. Na toto oznámení reagoval žalovaný výpovědí. Žalobkyně si toto jednání ale nenechala líbit a kontrovala žalobou. </p><p class="align-blok">Irský soud shledal, že zdravotní stav žalobkyně odpovídá zdravotnímu postižení, jak jej definuje zákon (Employment Equality Act). Zaměstnavatel nerozporoval, že byl se stavem žalobkyně při jejich schůzce seznámen, nicméně argumentoval tím, že nebylo zřejmé, že se jedná o zdravotní postižení. Bylo však prokázáno, že důvodem pro ukončení pracovního poměru byla častá absence žalobkyně a její neschopnost se navrátit do pracovního procesu. Závěrem soud vyslovil názor, že vzájemná dohoda a poskytnutí více času na doléčení by umožnili vyhnout se tak razantnímu kroku, jako je výpověď. Zejména v případě, kdy mělo být konkrétní datum návratu překročeno jen krátce.</p><p class="align-blok">Irský soud v rozsudku stanovil povinnost znovu uzavřít pracovní poměr se žalobkyní, vyplatit jí peněžitou částku v hodnotě tříročního platu a 14.000 € (téměř 400. 000 Kč) jako náhradu za psychickou újmu způsobenou diskriminací. Dále bylo žalovanému doporučeno, aby zajistil náležité vyškolení svého personálu, zejména v oblasti lidských zdrojů. </p><p class="align-blok">Článek o případu je v anglickém jazyce dostupný <a title="Otevření do nového okna" href="http://www.non-discrimination.net/content/media/IE-39-Disability%20discrimination%2C%20reasonable%20accommodation%2C%20order%20for%20reingagement.pdf" target="_blank">zde</a> .</p>
