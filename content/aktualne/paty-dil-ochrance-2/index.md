---
title: "Pátý díl Ochránce"
vystupy:
  - tz
oldUrl: "/aktualne/tiskove-zpravy-2016/paty-dil-ochrance-2"
date: 2016-02-05
perex: "<p>V neděli 7. 2. sledujte na ČT2 od 18:15 h pátý díl pořadu Ochránce. Tentokrát se budeme věnovat potížím při zápisu do matriky, když se dítě narodilo doma, obtěžování obyvatel obce provozem průmyslového areálu a také případu podmáčení bytového domu. Reprízy můžete sledovat na ČT2 ve čtvrtek v 19:00 h a v pátek ve 14:10 h.  </p>"
---

<!-- imported from the old website -->

<h5>Domácí porod a zápis do matriky</h5> <p>Po domácím porodu oznámili rodiče na matrice narození syna. Kromě běžných náležitostí (občanské průkazy, zápis o určení otcovství a prohlášení o jménu) předložil také řádně vedený těhotenský průkaz rodičky, zdravotní a očkovací průkaz se záznamem o ošetření dítěte pediatrem. Matrika však požadovala ještě potvrzení gynekologa nebo porodní asistentky, že žena, která je uvedená jako matka, skutečně dítě porodila. Matrika sama odmítla v této věci vést vlastní šetření a nechtěla uznat ani např. svědectví prarodičů.</p> <h5>Obtěžování provozem průmyslového areálu</h5> <p>Na ochránce se obrátilo občanské sdružení a rovněž konkrétní stěžovatel, kteří poukazovali na obtěžování provozem průmyslového areálu nacházejícího se v obci Kněžpole. Vadil jim především hluk způsobovaný výrobní činností prováděné v areálu a hluk a vibrace z dopravní obsluhy tohoto areálu (nákladní automobily projížděly skrz obec, příjezdová cesta byla ve špatném stavu a dle stěžovatelů nebyla na takový provoz vůbec uzpůsobená). Stěžovatelé rovněž nesouhlasili s povolováním dalších staveb v areálu, které v konečném důsledku umožnily zvýšení výroby a tedy i navýšení už tak obtěžující dopravy. Namítali rovněž rozpor s územním plánem.</p> <h5>Podmáčení bytového domu v důsledku terénních úprav v sousedství</h5> <p>Tento případ má dvě roviny: správněprávní a občanskoprávní. Rovina správněprávní se týká odstranění stavebních závad bytového domu. Rovina občanskoprávní se týká ochrany sousedských práv a otázky vzniku a náhrady škody na majetku spočívající v podmáčení společných částí bytového domu. </p> <p>Stěžovatel namítal podmáčení bytového domu, které je, dle jeho názoru, zapříčiněno terénními úpravami pozemků v sousedství domu. Stěžoval si na nečinnost stavebního úřadu. </p><p>Podívejte se na tento díl v archívu ČT: <a title="Otevření do nového okna" href="http://www.ceskatelevize.cz/porady/10363268581-ochrance/315281381960005/" target="_blank">http://www.ceskatelevize.cz/porady/10363268581-ochrance/315281381960005/</a> </p><p></p>
