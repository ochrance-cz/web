---
title: "K umístění dítěte na psychiatrii kvůli neshodám rodičů"
tags:
  - Tisková zpráva
oldUrl: "/aktualne/tiskove-zpravy-2007/k-umisteni-ditete-na-psychiatrii-kvuli-neshodam-rodicu"
date: 2007-07-23
perex: "<p></p>"
---

<!-- imported from the old website -->

<p class="Normln" style="TEXT-ALIGN: justify; MARGIN-TOP: 6pt">V souvislosti s rozhodnutím soudu o umístění desetileté dcery M. Smutné do psychiatrické léčebny se na veřejného ochránce práv obrací občané České republiky s dotazy na správnost takového postupu a na kroky, které ochránce v této věci podnikne.</p><p class="Normln" style="TEXT-ALIGN: justify; MARGIN-TOP: 6pt">Veřejný ochránce práv ze zákona nesmí zasahovat do rozhodovací činnosti soudů, a z tohoto důvodu nemůže soudní rozhodnutí přezkoumávat ani měnit. Vzhledem k tomu, že se však jedná o dítě, jehož zájmy a práva musí být chráněny zcela prioritně, sleduje ochránce celou záležitost velmi pozorně. Kancelář ombudsmana kontaktovala v této věci ministerstvo práce a sociálních věcí, pod nějž sociálně-právní ochrana dětí spadá a které už zahájilo šetření celé záležitosti. Ministerstvo přislíbilo ombudsmana průběžně informovat o svém postupu. Zástupkyně veřejného ochránce práv také osobně navštívila motolskou léčebnu a na místě ověřila některé skutečnosti.</p><p class="Normln" style="TEXT-ALIGN: justify; MARGIN-TOP: 6pt">Veřejný ochránce práv v tuto chvíli považuje avizovanou žádost motolské nemocnice o zrušení předběžného opatření soudu za právně nejefektivnější postup, který současně plně respektuje zákonné předpisy.</p>
