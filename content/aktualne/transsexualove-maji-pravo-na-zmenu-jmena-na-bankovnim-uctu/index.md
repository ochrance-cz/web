---
title: "Transsexuálové mají právo na změnu jména na bankovním účtu"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/transsexualove-maji-pravo-na-zmenu-jmena-na-bankovnim-uctu/"
date: 2014-04-01
perex: "<p>Irský Tribunál pro rovnost konstatoval, že banka Allied Irish Bank diskriminovala ženu pro transsexualitu, když jí nedovolila změnit si jméno na svém bankovním účtu, ačkoliv se úředně změnilo.</p>"
---

<!-- imported from the old website -->

<p class="align-blok">Klíčovou otázkou v tomto případě bylo, zda se identita paní O'Byrne změnila na základě skutečnosti, že nyní žije jako žena. </p><p class="align-blok">Banka argumentovala tím, že osoba, která změnila své pohlaví, změnila i svou identitu. Strategií banky bylo, že každý, kdo si změnil úředně své jméno, musí zavřít své stávající účty a otevřít si účty nové. Tato strategie má však výjimku – ta se vztahuje na osoby, u kterých proběhla změna jména v důsledku uzavření manželství nebo registrovaného partnerství. </p><p class="align-blok">Paní O'Byrne naopak tvrdila, že si nezměnila identitu, ani pohlaví, ale spíše potvrdila své pravé pohlaví. Argumentovala tak proto, že transsexuálové procházejí mnoha změnami v různém časovém období, ale není zde fáze, kdy by si tito lidé změnili pohlaví z jednoho na druhé. Právě proto paní O'Byrne tvrdila, že s ní jako s transsexuální osobou bylo zacházeno jinak, než s osobou ve srovnatelné situaci. Své tvrzení podložila tím, že diskriminace z důvodu pohlaví na základě postavení žen a mužů (Equal Status Acts) chrání transsexuály před diskriminací.</p><p class="align-blok">Úředník pro rovnost, který rozhodoval případ, srovnal případ paní O'Byrne se ženou, která si změnila své jméno po svatbě. Dospěl k názoru, že s paní O'Byrne bylo zacházeno odlišně a byla diskriminována bankou na základě porušení rovnosti mužů a žen. </p><p class="align-blok">Rozhodnutí soudu: úředník pro rovnost nařídil bance Allied Irish Bank zaplatit paní O'Byrne částku € 5,000 a přezkoumat svou strategii ve vztahu k lidem, kteří mění své jméno.</p><p class="align-blok">Článek o případu je v anglickém jazyce dostupný <a title="Otevření do nového okna" href="http://www.non-discrimination.net/content/media/IE-41-Equality%20tribunal%20finds%20that%20bank%20discriminated%20against%20transgender%20woman.pdf" target="_blank">zde</a> .  </p>
