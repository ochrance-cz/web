---
title: Netrestejme zranitelné dalším navyšováním srážek ze mzdy, upozorňuje ombudsman
date: 2024-01-17T11:17:53.881Z
vystupy:
  - tz
perex: >
  <p>Ombudsman nesouhlasí se záměrem vládní koalice zavést základní minimální
  srážku ze mzdy. Upozorňuje na problémy, které to dlužníkům způsobí.
  V&nbsp;říjnu minulého roku v&nbsp;této věci apeloval na poslance
  Ústavně-právního výboru. Ve čtvrtek bude vládní koalice řešit tuto novou
  právní úpravu. Ombudsman upozorňuje, že navýšení srážek postihne nejvíce
  zranitelné lidi, třeba seniory či matky samoživitelky na rodičovské
  dovolené.</p>
attachments:
  - title: Informační leták ombudsmana Srážky ze mzdy
    file: https://www.ochrance.cz/letaky/srazky-ze-mzdy/srazky-ze-mzdy.pdf
  - title: Dopis s apelem ombudsmana poslancům (ze října 2023)
    file: https://www.ochrance.cz/aktualne/netrestejme_zranitelne_dalsim_navysovanim_srazek_ze_mzdy_upozornuje_ombudsman/dopis_ps_pcr.pdf
  - title: Související článek na Novinky.cz
    file: https://www.novinky.cz/clanek/ekonomika-vlada-zvazuje-novy-bic-na-dluzniky-40457157
  - file: https://www.clovekvtisni.cz/nevladni-organizace-zasadne-nesouhlasi-s-navrhem-exekutoru-na-zavedeni-tzv-fixni-srazky-v-exekuci-11017gp
    title: Související článek na Člověk v tísni
---
<p>Lidem v&nbsp;exekuci, kteří pracují, by se změnou navýšily srážky ze mzdy o dalších 1 890 Kč (10 % hrubé minimální mzdy). Pokud mzda či jiný příjem dlužníka nedosahuje výše hrubé minimální mzdy, zvýší se mu srážky od ledna zřejmě o 945 Kč (5 % hrubé minimální mzdy). Hovoří se ale i o možnosti těmto lidem zvýšit srážky o 1 134 Kč (6 %&nbsp;hrubé minimální mzdy). Postup při novém výpočtu by měl být takový, že lidem v&nbsp;exekuci se prvně strhne základní minimální srážka. Po jejím odečtení se jim vyčíslí tzv. nezabavitelná částka, která jim zůstane.</p>

<blockquote>
<p>Například u seniorky s důchodem 17 700 Kč, která má dluh u dodavatele plynu (nepřednostní pohledávka), činila srážka z&nbsp;důchodu do konce minulého roku 1&nbsp;354 Kč. Důchod paní zůstal 16 346 Kč. Od ledna 2024 došlo k&nbsp;úpravě tzv. normativních nákladů na bydlení, což je údaj důležitý pro výpočet srážek. Z důchodu se jí tak bude strhávat 1&nbsp;665 Kč a zůstane jí 16 035 Kč. V&nbsp;případě zavedení základní minimální srážky 945 Kč, bude jí z&nbsp;důchodu sraženo 2&nbsp;295 Kč a zůstane jí 15&nbsp;405 Kč. Pokud by ale byla zavedena základní minimální srážka ve výši 1&nbsp;134 Kč, bude jí z&nbsp;důchodu sraženo 2&nbsp;421 Kč a zůstane jí 15&nbsp;279 Kč.</p>
</blockquote>

<table border="1" cellpadding="1" cellspacing="1" width="500">
	<thead>
		<tr>
			<th scope="col"><strong>období</strong></th>
			<th scope="col"><strong>příjem</strong></th>
			<th scope="col">s<strong>rážka</strong></th>
			<th scope="col"><strong>zůstatek</strong></th>
			<th scope="col">navýšení srážky oproti roku 2023</th>
		</tr>
	</thead>
	<tbody>
		<tr>
			<td>2023</td>
			<td>17&nbsp;700Kč</td>
			<td>1&nbsp;354Kč</td>
			<td>16&nbsp;346Kč</td>
			<td>&nbsp;</td>
		</tr>
		<tr>
			<td>leden/únor 2024</td>
			<td>17&nbsp;700Kč</td>
			<td>1&nbsp;665Kč</td>
			<td>16&nbsp;035Kč</td>
			<td>o 311Kč</td>
		</tr>
		<tr>
			<td>po případném zavedení min. srážky 5 % hrubé min. mzdy</td>
			<td>17&nbsp;700Kč</td>
			<td>
			<p>945 + 1 350 = 2&nbsp;295Kč</p>
			</td>
			<td>15&nbsp;405Kč</td>
			<td>o 630Kč</td>
		</tr>
		<tr>
			<td>po případném zavedení min. srážky 6 % hrubé min. mzdy</td>
			<td>17&nbsp;700Kč</td>
			<td>1&nbsp;134 + 1&nbsp;287 = 2&nbsp;421Kč</td>
			<td>15&nbsp;279Kč</td>
			<td>o 756Kč</td>
		</tr>
	</tbody>
</table>

<table border="1" cellpadding="1" cellspacing="1" width="500">
	<thead>
		<tr>
			<th scope="col">období</th>
			<th scope="col">životní minimum</th>
			<th scope="col"><strong>normativní náklady na bydlení</strong></th>
			<th scope="col"><strong>životní minimum + normativní náklady na bydlení</strong></th>
			<th scope="col"><strong>nezabavitelná</strong> <strong>částka</strong></th>
		</tr>
	</thead>
	<tbody>
		<tr>
			<td>leden 2022</td>
			<td>3 860Kč</td>
			<td>6 637Kč</td>
			<td>11 795Kč</td>
			<td>8 846,25Kč</td>
		</tr>
		<tr>
			<td>duben</td>
			<td>4 250Kč</td>
			<td>7 935Kč</td>
			<td>12 185Kč</td>
			<td>9 138,75Kč</td>
		</tr>
		<tr>
			<td>červenec</td>
			<td>4 620Kč</td>
			<td>7 935Kč</td>
			<td>12 555Kč</td>
			<td>9 416,25Kč</td>
		</tr>
		<tr>
			<td>říjen</td>
			<td>4 620Kč</td>
			<td>10 185Kč</td>
			<td>14 805Kč</td>
			<td>11 103,75Kč</td>
		</tr>
		<tr>
			<td>leden 2023</td>
			<td>4 860Kč</td>
			<td>15 597Kč</td>
			<td>20 457Kč</td>
			<td>13 638Kč</td>
		</tr>
		<tr>
			<td>únor 2024</td>
			<td>4 860Kč</td>
			<td>14 197Kč&nbsp; &nbsp;&nbsp;</td>
			<td>19&nbsp;057Kč</td>
			<td>12 705Kč</td>
		</tr>
	</tbody>
</table>

<p>&bdquo;<em>Nesmyslím si, že je nutné za současné těžké finanční situace a snížení životní úrovně občanů zasahovat do výpočtu srážek ze mzdy. Mám strach zejména o starobní či invalidní důchodce, matky samoživitelky na rodičovské dovolené, rodiny s dětmi a také lidi pracující za mzdu okolo 20 tisíc korun. Těchto lidí se změna dotkne nejcitelněji</em> <em>a budou ohroženi chudobou</em><em>,</em>&ldquo; uvedl ombudsman Stanislav Křeček.</p>

<p>Navýšení částky, kterou bude možné pracujícím z jejich příjmu vzít, povede spíše k jejich demotivaci legálně pracovat. &bdquo;<em>Pracujícím tímto vlastně vyšleme signál, že pracovat se nevyplatí a </em><em>jednodušší bude zůstat na dávkách státní sociální podpory či jiném systému. K&nbsp;obživě jim tak zůstane zřejmě více peněz, když většina dávek je z exekuce vyloučena</em>,&ldquo; řekl ombudsman.</p>

<p>Ombudsman se vymezuje i ke způsobu, jakým má být změna<a href="#_ftn1">[1]</a> právní úpravy přijata. Takto podstatné změny občanského soudního řádu by neměly být ošetřeny pouze pozměňovacím návrhem. &bdquo;<em>Jde o záležitost natolik podstatnou, že je vhodné provést spíše celkovou revizi platné právní úpravy a připravit novelu, která zjednoduší celý systém provádění srážek. Nahodilé změny znepřehlední celý systém, který je již nyní pro plátce mzdy velmi složitý, a pouze povede k dalším problémům v&nbsp;praxi,&ldquo; poukázal Křeček. </em></p>

<hr />
<p><a href="#_ftnref1">[1]</a> Kterou se mění zákon č. 182/2006 Sb., o úpadku a způsobech jeho řešení (insolvenční zákon), ve znění pozdějších předpisů (sněmovní tisk 491). Viz <a href="https://www.psp.cz/sqw/historie.sqw?o=9&amp;T=491">https://www.psp.cz/sqw/historie.sqw?o=9&amp;T=491</a>.</p>
