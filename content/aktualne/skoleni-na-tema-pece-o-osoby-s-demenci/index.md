---
title: "Školení na téma péče o osoby s demencí"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/skoleni-na-tema-pece-o-osoby-s-demenci/"
date: 2012-10-05
perex: "<p>Pracovníci oddělení dohledu nad omezováním osobní svobody se školili v zařízeních pro seniory. Seznamovali se s medicínskými aspekty péče o osoby s demencí i s praktickou stránkou péče o tyto klienty.</p>"
---

<!-- imported from the old website -->

Dne 17. září se pracovníci oddělení dohledu nad omezování osobní svobody účastnili úvodního školení na téma syndromu demence. Díky vstřícnosti ředitelky Evy Kalhousové proběhlo školení v  Domově pro seniory Elišky Purkyňové v Praze. Odbornou část školení zajistila MUDr. Tamara Tošnerová. Kromě medicínského aspektu péče o osoby s demencí byla diskutována problematika uspokojování potřeb osob s demencí a praktické otázky týkající se zajištění péče o tyto osoby s ohledem na respektování jejich důstojnosti. Druhý školící den zaštítil MUDr. Jan Stuchlík, který na pozadí medicínské roviny poukázal na potřebu terapeutického přístupu k osobám s demencí. Závěrečný den školení vedla Doc. MUDr. Iva Holmerová, Ph. D. S poukazem na příklady dobré praxe byla školení zakončena v Domově pro seniory Zastávka, ve kterém je poskytována péče osobám s demencí a který získal certifikát Vážka, který uděluje Česká alzheimerovská společnost zařízením, která poskytují kvalitní péči osobám trpícím syndromem demence. Poděkování patří řediteli domova PaedDr. Vilému Buriánkovi a vedoucí sociálně zdravotního oddělení Marii Báňové.
