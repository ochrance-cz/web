---
title: "Právnička Kanceláře veřejného ochránce práv spoluautorkou komentáře k zákonu"
vystupy:
  - tz
oldUrl: "/aktualne2/aktualne/tiskove-zpravy-2015/pravnicka-kancelare-verejneho-ochrance-prav-spoluautorkou-komentare-k-zakonu/"
date: 2015-04-14
perex: "<p>Lidem, kteří se obracejí na veřejnou ochránkyni práv se svými problémy, pomáhají špičkoví právníci s hlubokými znalostmi a zkušenostmi. Jejich vysokou odbornost nejlépe dokládá i nejčerstvější úspěch: právnička Kanceláře veřejného ochránce práv Michaela Černínová je spoluautorkou nově vydaného komentáře k zákonu o pozemních komunikacích.</p>"
---

<!-- imported from the old website -->

<p>Publikace z nakladatelství Wolters Kluwer podává komplexní výklad celé oblasti pozemních komunikací. Autoři se věnují všem významným tématům a pozornost věnují i sporným otázkám, u nichž se vždy snaží čtenářům nabídnout všechny známé výkladové možnosti i s informací, kterou z nich (a proč) upřednostňují. Shromáždili k tomu veškerá dostupná rozhodnutí správních soudů a klíčová stanoviska veřejného ochránce práv. Michaela Černínová, která se jako právnička Kanceláře veřejného ochránce práv na problematiku pozemních komunikací dlouhodobě specializuje, mohla při práci na komentáři využít i zkušenosti z šetření konkrétních případů a znalost fungování úřadů.</p><p>Autoři komentáře k zákonu zdůrazňují, že právní úprava pozemních komunikací leží na pomezí veřejného a soukromého práva, zejména pokud jde o účelové komunikace. Proto právě zde vzniká nejvíce sporů, které nakonec musí řešit soudy. Publikace se tedy svou komplexností a detailním přístupem k tématu stane užitečnou pomůckou pro místní samosprávy, soudy, advokáty apod.</p>
