---
title: Boj s bakterií legionela je nyní efektivnější. Ombudsman prosadil změnu
  postupu hygienických stanic
date: 2025-11-14T07:37:00
vystupy:
  - tz
perex: <p>Slabinu hygienických stanic v&nbsp;boji s&nbsp;legionelou odhalil
  ombudsman, když šetřil opakovaný výskyt této bakterie v jednom vysokoškolském
  zařízení. Zjistil, že neexistují účinné nástroje na další systematické
  sledování rizikového objektu. Inicioval proto změnu postupu, díky kterému se
  nyní místa s&nbsp;nadlimitní mírou legionel dostanou pod větší kontrolu
  hygieniků.</p>
attachments:
  - title: Metodické doporučení ke kontrole jakosti teplé vody (zvláště s ohledem na
      riziko přítomnosti legionel)
    link: https://szu.gov.cz/temata-zdravi-a-bezpecnosti/zivotni-prostredi/kvalita-vody/pitna-voda/legionely-v-teple-vode/
---
<p>Zvýšeným výskytem bakterie 
<a href="https://eso.ochrance.cz/Nalezene/Edit/13542">legionela na vysokoškolských kolejích</a> a postupem Krajské hygienické stanice Liberec se před časem zabýval ombudsman Stanislav Křeček. Přes počáteční obtíže se v&nbsp;tomto případě hygienikům podařilo nastavit vhodná opatření, jak legionelu monitorovat. Z šetření však vyplynulo, že šlo o systémový problém. 
<i>„Hygienické stanice neměly stanovené jasné kroky, které by měly následovat, pokud během kontroly zjistily nadlimitní přítomnost legionel ve vodovodních rozvodech. Chyběl jim nástroj, jak situaci v daném zařízení dále účinně sledovat. Ukázalo se však, že zkušenosti liberecké hygienické stanice by mohly inspirovat i další problémová místa,“</i> vysvětlil Stanislav Křeček.&nbsp;</p>
<p>Se svým zjištěním se ombudsman obrátil se na hlavní hygieničku Barboru Mackovou a apeloval na změnu. Tu se mu skutečně&nbsp;podařilo prosadit. Dobrá praxe, se kterou přišla liberecká hygienická stanice, se stala základem úpravy metodického doporučení. To nově předpokládá, že provozovatel, v&nbsp;jehož zařízení kontrola hygieniků zachytila zvýšenou přítomnost legionely, upraví svůj provozní řád. Především v&nbsp;něm stanoví, jak často bude vyhodnocovat vzorky vody. Výsledky by měl předávat krajským hygienickým stanicím. Ty pak budou schopny lépe vyhodnocovat a řídit případná rizika.</p>
<p>
<i>„Postup&nbsp;Krajské hygienická stanice Liberec se ukázal být nejen účinný, ale také přenositelný do dalších obdobných situací.&nbsp;Velmi si vážím spolupráce libereckých hygieniků a zástupců Státního zdravotního ústavu stejně jako Ministerstva zdravotnictví, díky kterým se podařilo vyřešit nedostatky metodiky,“</i> ocenil zapojení jednotlivých úřadů Stanislav Křeček.</p>
<blockquote>
<p>Bakterii legionela můžeme v&nbsp;malém množství nalézt v&nbsp;řekách, jezerech či nádržích. Daří se jí především v&nbsp;teplých vodách či dalších zásobárnách vody. Ideálním prostředím pro množení legionel je teplota vody v&nbsp;rozmezí 20-45 °C.&nbsp;</p>
<p>Vhodným prostředím pro výskyt legionel bývá okolí vodních prvků se vznikem vodního aerosolu, např. vířivek a vodotrysků, sprch, páry nebo sauny a místností vybavených klimatizací (nikoliv domácí klimatizace nebo autoklimatizace) a zvlhčovači vzduchu.</p>
<p>Člověk se nakazí vdechnutím kontaminovaného vodního aerosolu, respektive vodní tříště, která vznikne z&nbsp;teplé vody obsahující legionely. Více vnímaví k&nbsp;rozvoji infekce jsou jedinci s&nbsp;porušenou či oslabenou imunitou, senioři, osoby trpící chronickou plicní chorobou a také kuřáci.</p>
<p>Legionely způsobují 2 formy onemocnění, 
<i>Pontiackou horečku</i> vyznačující se lehkým až bezpříznakovým průběhem a 
<i>Legionelovou pneumonii</i>, kterou charakterizuje těžší průběh nemoci s&nbsp;postižením plic.</p>
<p>Zdroj a další informace: 
<a href="https://khsstc.cz/legioneloza/">Krajská hygienická stanice Středočeského kraje</a></p></blockquote>
