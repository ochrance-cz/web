---
title: "Stavby sloužící veřejnosti musí být bezbariérové"
tags:
  - Tisková zpráva
oldUrl: "/aktualne/tiskove-zpravy-2016/stavby-slouzici-verejnosti-musi-byt-bezbarierove"
date: 2016-02-11
perex: "<p>Nově budované či přestavované objekty sloužící veřejnosti, tedy např. vzdělávací zařízení, sportovní haly, správní a administrativní objekty, nákupní a obchodních centra, kulturní centra, domy s pečovatelskou službou apod. musí být bezbariérové. </p>"
---

<!-- imported from the old website -->

<p><i>&quot;Kdokoli, tedy i lidé se zdravotním postižením, lidé staří s horší pohyblivostí, nebo maminky s kočárky, se musí bez problémů dostat dovnitř a pohybovat se v nich. To je podstata staveb občanské vybavenosti, že jsou přístupné všem,&quot;</i> upozorňuje zástupce veřejné ochránkyně práv Stanislav Křeček s tím, že t<span style="line-height: 17.92px; font-size: 12.8px;">uto podmínku sice už řadu let stanovuje stavební zákon a tzv. bezbariérová vyhláška, přesto se najdou investoři, kteří ji nerespektují. V takovém případě by stavební úřad neměl stavbu zkolaudovat k trvalému užívání, dokud stavebník neprovede potřebné úpravy. Lze se však setkat i s případy, kdy ani stavební úřad k zákonné podmínce nepřihlíží a stavbu zkolauduje.</span><span style="line-height: 17.92px; font-size: 12.8px;"> </span></p> <p>Zástupce ombudsmanky Stanislav Křeček jeden takový aktuálně řeší na základě stížnosti občanského sdružení. Obec z Vysočiny jako investor vybudovala kulturní centrum a nerespektovala požadavky bezbariérovosti. Lidé se zhoršenou pohyblivostí nebo lidé na vozíčku tak mohou objekt určený veřejnosti jen těžko využívat. Stavební úřad přesto stavbu zkolaudoval. Rozhodnutí je pravomocné a uplynuly i zákonné lhůty, kdy bylo možné žádat přezkum a zrušení kolaudačního souhlasu. Zástupce ombudsmanky se proto rozhodl obrátit se na starostu obce a usilovat o dohodu, aby obec provedla nezbytné úpravy. Stačilo by dobudovat bezbariérový vstup a sociální zařízení pro hendikepované osoby.</p> <p>Z obecného požadavku na bezbariérovost jsou povoleny výjimky, např. pokud jde o památkově chráněný objekt, u něhož nelze z důvodu zachování historické hodnoty stavby provést bezbariérové úpravy apod.</p>
