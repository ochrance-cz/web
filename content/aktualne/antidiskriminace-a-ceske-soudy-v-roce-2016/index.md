---
title: "Antidiskriminace a české soudy v roce 2016"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/antidiskriminace-a-ceske-soudy-v-roce-2016/"
date: 2017-02-02
perex: "<p>Osoba žijící v registrovaném partnerství může osvojit dítě. Základní škola má povinnost přijmout spádového žáka s postižením. To jsou dvě klíčová soudní rozhodnutí roku 2016.</p>"
---

<!-- imported from the old website -->

<h5>Kolik antidiskriminačních žalob bylo v roce 2016 podáno? A o kolika z nich české soudy rozhodly?</h5> <p><span style="font-size: 12.8px;">Úplná a přesná evidence soudních rozhodnutí v oblasti antidiskriminace stále neexistuje. Přestože jsme na to Ministerstvo spravedlnosti upozornili ve výzkumu v roce 2015, k žádnému posunu nedošlo. Proto jsme stále odkázání na dílčí informace od spolupracujících organizací či na informace od našich stěžovatelů a stěžovatelek. Vývoj antidiskriminační judikatury chceme opět zmapovat v roce 2017 prostřednictvím výzkumu.</span></p> <p>Na soudy se s antidiskriminační žalobou v roce 2016 obrátili někteří naši stěžovatelé a stěžovatelky:</p><ul><li>dva romští chlapci, kteří byli diskriminováni při zápisu do první třídy: <a href="http://eso.ochrance.cz/Nalezene/Edit/2812" style="font-size: 12.8px;">Zpráva</a><span style="font-size: 12.8px;"> ochránce sp. zn. 5202/2014/VOP ze dne 16. 4. 2015</span></li><li>vysokoškolská pedagožka, která byla vystavena obtěžování z důvodu věku: <a href="http://eso.ochrance.cz/Nalezene/Edit/3576" style="font-size: 12.8px;">Zpráva</a><span style="font-size: 12.8px;"> ochránce sp. zn. 134/2013/DIS ze dne 14. 12. 2015</span></li><li>chlapec s postižením, který měl problémy s finančním zajištěním asistenta pedagoga: <a href="http://eso.ochrance.cz/Nalezene/Edit/4606" style="font-size: 12.8px;">Zpráva</a><span style="font-size: 12.8px;"> ochránce sp. zn. 3343/2014/VOP ze dne 15. 9. 2015</span></li><li>azylantka, které škola neumožnila nosit v teoretické výuce šátek (tzv. hidžáb): <a href="http://eso.ochrance.cz/Nalezene/Edit/2006" style="font-size: 12.8px;">Zpráva</a><span style="font-size: 12.8px;"> ochránce sp. zn. 173/2013/DIS ze dne 2. 7. 2014</span></li></ul> <p>Došlo také k mimosoudnímu vyrovnání ve třech našich případech. Oběti diskriminace se tudíž dočkaly uspokojení nároků (omluvy, uvedení v předešlý stav či finanční kompenzace) ještě před vynesením rozsudku. Šlo konkrétně o případy:</p><ul><li>manželů, kteří byli odmítnuti zubařkou pro svůj romský původ: <a href="http://eso.ochrance.cz/Nalezene/Edit/1472" style="font-size: 12.8px;">Zpráva</a><span style="font-size: 12.8px;"> ochránce sp. zn. 67/2012/DIS ze dne 23. 5. 2012</span></li><li>zaměstnance s ledvinovými kameny, který byl šikanován v práci: <a href="http://eso.ochrance.cz/Nalezene/Edit/3772" style="font-size: 12.8px;">Zpráva</a><span style="font-size: 12.8px;"> ochránce sp. zn. 5560/2014/VOP ze dne 18. 5. 2015</span></li><li>vědkyně, s níž byl ukončen pracovní poměr po návratu z rodičovské dovolené: <a href="http://eso.ochrance.cz/Nalezene/Edit/4608" style="font-size: 12.8px;">Zpráva</a><span style="font-size: 12.8px;"> ochránce ze dne 7930/2014/VOP ze dne 16. 7. 2015</span></li></ul> <p>Tyto případy ukazují, že lidé jsou ochotni se dohodnout a najít řešení, které jim vyhovuje. Proto jsme v roce 2016 vypracovali <a href="/stiznosti-na-urady/chcete-si-stezovat/zivotni-situace-problemy-a-jejich-reseni/mediace/">informační leták o mediaci</a>. Věříme, že některé diskriminační spory je možné vyřešit za účasti mediátora či mediátorky a není nutné podstupovat zdlouhavé a nákladné soudní řízení.</p> <h5>Bezplatná právní pomoc</h5> <p>I v roce 2016 jsme kontaktovali Pro bono alianci (<a title="Otevření do nového okna" href="http://www.probonoaliance.cz/" target="_blank">www.probonoaliance.cz</a> .) -<a name="_GoBack"></a> nevládní organizaci sdružující advokátní kanceláře poskytující služby bez nároku na odměnu. Ty se našich případů rády ujaly. Právní pomoc poskytly například v kauze:</p><ul><li>duchovního, který byl v církvi vystaven obtěžování z důvodu romského původu: <a href="http://eso.ochrance.cz/Nalezene/Edit/4632" style="font-size: 12.8px;">Zpráva</a><span style="font-size: 12.8px;"> ochránce sp. zn. 810/2016/VOP ze dne 5. 1. 2017</span></li><li>muže, který nesouhlasil se sterilizací pro účely tzv. úřední změny pohlaví: <a href="http://eso.ochrance.cz/Nalezene/Edit/3328" style="font-size: 12.8px;">Zpráva</a><span style="font-size: 12.8px;"> ochránce sp. zn. 206/2012/DIS ze dne 29. 6. 2015</span></li></ul> <h5>I osoba žijící v registrovaném partnerství může osvojit dítě </h5> <p><i>„Platí, že osoby žijící v registrovaném partnerství mají nesporné právo na ochranu soukromí, a to v jeho vnitřním i vnějším pojetí. Tato ochrana a respektování ze strany státu však nemůže být zcela naplněna, pokud bude i nadále docházet ke stigmatizaci těchto osob tím, že zákon zcela vylučuje, aby se některá z nich vůbec ucházela o osvojení dítěte.“</i> <span style="font-size: 12.8px;">(z odůvodnění nálezu Ústavního soudu)</span></p> <p>Právo na osvojení dítěte nemá heterosexuál ani homosexuál. Takové právo neexistuje. Všichni bez ohledu na svou sexuální orientaci ale mají rovnou šanci ucházet se o to, aby byli zařazeni na úřední seznam osob, které jsou vhodné pro adopci dítěte. Pokud je někdo této možnosti automaticky zbaven na základě zákona, a to jenom proto, že žije v registrovaném partnerství, jedná se o diskriminaci. Náš právní názor potvrdil v roce 2016 Ústavní soud. Rozhodoval o stejném případu, který jsme v roce 2014 posuzovali my. Do řízení jsme vstoupili jako vedlejší účastník.</p> <p><a title="Otevření do nového okna" href="http://eso.ochrance.cz/Nalezene/Edit/4262" target="_blank">Vyjádření</a>  Ústavnímu soudu sp. zn. 10/2015/SZD ze dne 22. 4. 2015</p> <p><a title="Otevření do nového okna" href="http://www.usoud.cz/uploads-import/Tiskova_mluvci/Publikovane_nalezy/2016/Pl._US_7_15_vcetne_disentu_na_web.pdf" target="_blank">Nález</a>  Ústavního soudu sp. zn. Pl. ÚS 7/15 ze dne 14. 6. 2016</p> <h5>Povinnost základní školy přijmout dítě s postižením</h5> <p>Okresní soud ve Vyškově konstatoval diskriminaci žáka s poruchou autistického spektra v přístupu k základnímu vzdělání. Škola se jeho přijetí dlouhodobě bránila, poukazovala mimo jiné na nedostatečné podmínky pro zajištění asistence. Soud této argumentaci nepřisvědčil.</p> <p><i>„Pokud škola neměla zkušenosti a informace o začlenění žáka s podobným zdravotním handicapem, měla přistoupit k případným závěrům zodpovědněji s rozvahou a po případné konzultaci se zřizovatelem, získání informací od jiných škol majících zkušenosti s integrací žáků s takovým či obdobným zdravotním postižením.“</i> (z odůvodnění rozsudku Okresního soudu ve Vyškově)</p> <p>Soud přiznal chlapci náhradu nemajetkové újmy v penězích ve výši 50.000 Kč a uložil obci (zřizovateli školy) zaslání písemné omluvy žalobci. Obec se proti rozsudku neodvolala, rozhodnutí je tedy pravomocné. </p> <p><a title="Otevření do nového okna" href="/uploads-import/DISKRIMINACE/aktuality/Rozsudek-OS-ve-Vyskove.pdf" target="_blank"> Rozsudek ze dne 18. března 2016, sp. zn. 10 C 250/2014-127</a> (1.7 MB, Adobe Acrobat dokument)</p> <h5>Která další soudní rozhodnutí jsou důležitá?</h5> <p><b>Krajský soud v Brně</b> se vyjádřil, že pokud chce Česká obchodní inspekce uložit pokutu za diskriminaci, nemůže vycházet pouze z toho, co zjistila v rámci kontroly a zachytila v kontrolním protokolu. Pokud kontrolovaná osoba uplatní námitky a navrhuje důkazy zpochybňující závěr inspekce, je nutné jim věnovat pozornost a pracovat s nimi při dokazování ve správním řízení. </p> <p><a title="Otevření do nového okna" href="http://www.nssoud.cz/files/EVIDENCNI_LIST/2015/30_A_44_2015_20160907075331_prevedeno.pdf" target="_blank">rozsudek</a>  Krajského soudu v Brně ze dne 30. června 2016, č. j. 30 A 44/2015 – 33</p> <p><b>Městský soud v Praze</b> jasně řekl, že pokud antidiskriminační žalobu podávají rodiče za nezletilé dítě, musí s jejím podáním souhlasit opatrovnický soud. Žaloba není běžnou záležitostí. Pokud soud rozhodne o žalobě bez souhlasu opatrovnického soudu, zatíží řízení vadou, která má za následek nesprávné rozhodnutí ve věci. </p> <p>usnesení Městského soudu v Praze ze dne 2. května 2016, č. j. 21 Co 148/2016 – 256 </p>
