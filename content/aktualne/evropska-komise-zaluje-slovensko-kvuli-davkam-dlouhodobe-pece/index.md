---
title: "Evropská komise žaluje Slovensko kvůli dávkám dlouhodobé péče"
tags:
  - Tisková zpráva
oldUrl: "/aktualne/tiskove-zpravy-2013/evropska-komise-zaluje-slovensko-kvuli-davkam-dlouhodobe-pece"
date: 2013-07-23
perex: "<p>Na základě stížností seniorů žijících v ČR a pobírajících důchod ze Slovenska upozornil ochránce Evropskou komisi , že slovenská vláda trvale odmítá vyplácet dávky dlouhodobé péče svým důchodcům pobývajícím v zahraničí, přestože tuto povinnost ukládá nařízení Evropského parlamentu a Rady. </p>"
---

<!-- imported from the old website -->

<p><img src="https://www.ochrance.cz/uploads/RTEmagicC_EU.jpg.jpg" style="PADDING-RIGHT: 10px; FLOAT: left" height="180" width="209" alt="" />Na veřejného ochránce práv se již řadu let obraceli a obracejí slovenští senioři žijící v ČR a pobírající důchod ze Slovenska, kteří v důsledku svého dlouhodobě nepříznivého zdravotního stavu potřebují pomoc jiné osoby, ale není jim poskytována žádná dávka dlouhodobé péče. Z českého systému sociálního zabezpečení jim nárok na dávky (příspěvek na péči) nevzniká, ale měly by jim náležet peněžité dávky ze Slovenska. Bohužel, Slovensko se poskytování těchto dávek do zahraničí brání. </p><p>Množství osob v České republice, kterých se daný stav dotýká, je poměrně vysoké a neochota slovenských orgánů poskytovat peněžitý příspěvek na opatrování do jiných členských států EU je uvrhává do značně tíživé sociální situace.</p><p>Veřejný ochránce práv JUDr. Varvařovský, i jeho předchůdce JUDr. Motejl, vedli v této věci řadu jednání. České Ministerstvo práce a sociálních věcí nabízelo v roce 2011 dohodu, že bude dávky v souladu se slovenskými právními předpisy poskytovat a slovenská strana bude náklady kompenzovat. Slovensko však toto řešení odmítlo, ač podle nařízení Evropského parlamentu a Rady č. 883/2004 o koordinaci systémů sociálního zabezpečení má tzv. dávky v nemoci (mezi něž patří i český příspěvek na péči) vyplácet žadatelům stát, z něhož pobírají důchod, i když bydlí v jiném členském státě EU.</p><p>Za dané situace se ochránce obrátil na evropského komisaře pro zaměstnanost, sociální věci a sociální začleňování László Andora s žádostí, aby Evropská komise záležitost posoudila a případně podala proti Slovenské republice žalobu pro porušení Smlouvy o fungování EU.</p><p>Ochránce byl aktuálně informován, že dne 30. 5. 2013 podala Evropská komise proti Slovensku žalobu k Soudnímu dvoru EU v Lucemburku.</p><p>Tisková zpráva Evropské komise: <a title="Otevření do nového okna" href="http://europa.eu/rapid/press-release_IP-13-476_sk.htm" target="_blank">http://europa.eu/rapid/press-release_IP-13-476_sk.htm</a>  </p>
