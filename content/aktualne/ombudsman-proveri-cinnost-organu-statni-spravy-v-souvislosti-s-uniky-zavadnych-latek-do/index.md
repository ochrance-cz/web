---
title: "Ombudsman prověří činnost orgánů státní správy v souvislosti s úniky závadných látek do řeky Bečvy"
tags:
  - Tisková zpráva
oldUrl: "/aktualne/tiskove-zpravy-2020/ombudsman-proveri-cinnost-organu-statni-spravy-v-souvislosti-s-uniky-zavadnych-latek-do"
date: 2020-12-02
perex: "<p></p><p><i>„Už první zpráva v září o úniku nebezpečných látek do Bečvy mne zasáhla, jako snad každého v zemi. Nejen jako ombudsman, ale i jako aktivní rybář jsem byl otřesen závažností a rozsahem vzniklé situace. Věřil jsem, že příslušné správní orgány budou postupovat v souladu se zákony a učiní bezodkladně veškeré kroky k okamžité nápravě a prošetření věci tak, aby se v žádném případě situace neopakovala. Rozpačité informace, které se o postupu úřadů v médiích objevují, a dnešní zpráva o dalším úniku neznámé látky, která způsobila další úhyn ryb, mne však přesvědčují o tom, že je třeba se činností úřadů v této věci zabývat,“</i> vysvětluje ombudsman Stanislav Křeček své rozhodnutí zahájit šetření z vlastní iniciativy (odkazuje na <a href=\"https://www.novinky.cz/domaci/clanek/do-zdecimovane-becvy-opet-unikla-neznama-latka-hynou-ryby-40343968#dop_ab_variant=0&amp;dop_req_id=J327XCqlENw-202012021000&amp;dop_source_zone_name=novinky.sznhp.box&amp;source=hp&amp;seq_no=1&amp;utm_campaign=&amp;utm_medium=z-boxiku&amp;utm_source=www.seznam.cz\" target=\"_blank\">aktuální zprávu z médií</a>).</p>"
---

<!-- imported from the old website -->

<p>Ombudsman celou záležitost od počátku sleduje a zaznamenal i poukazování řady médií na nedostatečnou činnost úřadů v dané věci. Rozhodl se proto zahájit ve věci šetření z vlastní iniciativy a postup správní orgánů prověřit. <i>„Opakující se úniky závadných látek do Bečvy indikují, že v dotčené lokalitě je stále něco špatně. Vyvstává tak otázka, zda správní orgány v dané věci dostatečně využily všech pravomocí, které jim právní předpisy k řešení takové ekologické havárie dávají“</i>, říká ombudsman.</p> <p>Obrátí se proto na příslušné orgány, které spadají do jeho působnosti (zde zejména Českou inspekci životního prostředí a vodoprávní úřady), s žádostí o vyjádření k dané kauze. V rámci šetření se bude zajímat především o to, jak fungovala součinnost jednotlivých správních orgánů, které se na řešení kauzy podílejí. Pro řešení vlastní ekologické havárie a jejích důsledků je totiž spolupráce a koordinovaný postup úřadů zásadní. </p> <p>Přestože do ukončení svého šetření nemůže k případu poskytovat bližší informace, uvítá ombudsman jakékoliv informace od občanů, kteří se na správní orgány v souvislosti s aktuální „otravou řeky Bečvy“ obraceli. Výsledek šetření ombudsman následně zveřejní na svých webových stránkách.</p>
