---
title: Doporučení CPT a SPT pro zacházení s osobami zbavenými svobody v
  souvislosti s pandemií koronaviru
date: 2020-04-06T13:32:00.418Z
vystupy:
  - tz
perex: >+
  Evropský výbor pro zabránění mučení a nelidskému či ponižujícímu zacházení
  nebo trestání (CPT) zformuloval stručné desatero principů, které se týká
  zacházení s osobami zbavenými svobody v souvislosti s pandemií viru COVID-19
  (celý dokument je v českém překladu dostupný zde). Tyto principy by měly být
  aplikovány ve všech místech, kde se nachází osoby zbavené svobody, protože
  právě tam šíření koronaviru vyvolává specifické a intenzivní komplikace. CPT
  hned na úvod zdůrazňuje, že přijatá ochranná opatření nesmí v žádném případě
  vést k nelidskému nebo ponižujícímu zacházení. Jako základní princip CPT uvádí
  ochranu zdraví a bezpečnosti všech osob zbavených svobody, stejně jako
  zachování zdraví a bezpečnosti zaměstnancům. Těm by měla být poskytnuta
  veškerá profesionální podpora. CPT v principech dále například požaduje, aby
  byla plně respektována základní práva osob zbavených svobody, a to včetně
  práva na adekvátní osobní hygienu nebo práva na přístup k čerstvému vzduchu,
  nebo aby byly co nejvíce zvažovány alternativy k omezení svobody.
---
<p><span class="colour" style="color: rgb(57, 74, 88);" data-tomark-pass="">V obdobném duchu vydal soubor svých doporučení i&nbsp;Podvýbor pro prevenci mučení a&nbsp;jiného krutého, nelidského či&nbsp;ponižujícího zacházení nebo trestání (SPT). Doporučení jsou určena zejména státním autoritám a&nbsp;národním preventivním mechanismům (v&nbsp;anglickém jazyce dostupné&nbsp;<a href="https://www.ohchr.org/Documents/HRBodies/OPCAT/AdviceStatePartiesCoronavirusPandemic2020.pdf">zde</a>). Několik doporučení se výslovně týká míst, kam jsou dočasně umístěny osoby v&nbsp;karanténě z&nbsp;důvodu podezření na&nbsp;onemocnění koronavirem. SPT varuje před společenským odsouzením a&nbsp;zdůrazňuje, aby na&nbsp;osoby v&nbsp;karanténě nebylo nahlíženo jako na&nbsp;zadržené osoby. Všechna omezení musí být pouze nezbytně nutná pro účely karantény.&nbsp; SPT dodává, že&nbsp;je osobám v&nbsp;karanténě třeba zajistit i&nbsp;nezbytnou psychickou podporu a&nbsp;dálkový kontakt s&nbsp;přáteli či&nbsp;rodinami.&nbsp;</span></p>
<p><span class="colour" style="color: rgb(57, 74, 88);" data-tomark-pass="">CPT i&nbsp;SPT ve&nbsp;svých doporučeních uznávají, že&nbsp;nezávislé monitorovací orgány zůstávají zárukou proti špatnému zacházení v&nbsp;místech, kde jsou osoby zbavené svobody. Při plnění svých úkolů však mají postupovat s&nbsp;veškerou opatrností.&nbsp;</span></p>
