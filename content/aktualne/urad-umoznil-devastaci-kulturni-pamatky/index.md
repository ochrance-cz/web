---
title: "Úřad umožnil devastaci kulturní památky"
oldUrl: "src/www.ochrance.cz/aktualne/tiskove-zpravy-2014/urad-umoznil-devastaci-kulturni-pamatky"
date: 2014-07-29
perex: "<p>Stavební úřad Úřadu městské části Praha 1 nezákonným rozhodnutím umožnil stavební činnost, která závažným a rozsáhlým způsobem zdevastovala nemovitou kulturní památku měšťanský dům „U Tří andělů“ na Hradčanech, v Pražské památkové rezervaci – jednom z nejcennějších památkově chráněných území České republiky zapsaném i na seznamu UNESCO. </p>"
---

<!-- imported from the old website -->

<p>Jako „nutné zabezpečovací práce“ stavební úřad povolil vlastníkovi domu provést stavební úpravy, které jsou ve skutečnosti změnou stavby. Zabezpečovacími pracemi přitom zákon předpokládá operativní zásah, který nesnese odkladu a jehož cílem je v případě havarijního stavu operativní a rychlá ochrana veřejných zájmů (kulturní hodnota, zdraví aj.) či ochrana práv a oprávněných zájmů právnických a fyzických osob (např. ohrožení sousedních objektů). </p><p>Magistrát hl. města Prahy a Ministerstvo pro místní rozvoj sice rozhodnutí stavebního úřadu zrušily, ale vlastník domu mezitím část prací provedl a realizoval i další stavební změny. V rámci „nutných zabezpečovacích prací“ tak byl např. odstraněn historický štít domu a nahrazen sedlovou střechou, byla provedena dostavba ve dvorním traktu apod. </p><p>Podle zástupce veřejné ochránkyně práv Stanislava Křečka měl stavební úřad poté, co bylo jeho nezákonné rozhodnutí zrušeno, vyzvat stavebníka k bezodkladnému zastavení prací na stavbě, protože jde o činnost bez oprávnění. Současně měl zahájit řízení o odstranění nepovolených stavebních úprav a se stavebníkem rovněž řízení o správním deliktu. Zákon ani jiný postup neumožňuje. Jestliže je prokázána existence stavby či stavební úpravy bez potřebného povolení či v rozporu s ním, musí stavební úřad zahájit z moci úřední řízení o odstranění stavby a vydat rozhodnutí v zákonem předpokládaných lhůtách. Stavební úřad Úřadu městské části Praha 1 je však dlouhodobě nečinný a toleruje současný protiprávní stav, kterým navíc došlo k rozsáhlému poničení kulturní památky.</p><p>Zástupce veřejné ochránkyně práv se proto rozhodl využít svého oprávnění vyrozumět o nečinnosti stavebního úřadu nadřízený Magistrát hl. města Prahy a současně o jednání stavebního úřadu informovat veřejnost.</p><p><img src="https://www.ochrance.cz/uploads/RTEmagicC_3-andele.jpg.jpg" height="435" width="625" alt="" /></p><p><em>&quot;včera a dnes&quot; – nová střecha s vestavbou jako &quot;nutná zabezpečovací práce&quot;</em></p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Pamatkova_pece/Kulturni_pamatky/7637-12-JSV-ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva o šetření</a> (225.7 kB, Adobe Acrobat dokument)</p><p><a title="Otevření do nového okna" href="https://www.ochrance.cz/fileadmin/user_upload/STANOVISKA/Pamatkova_pece/Kulturni_pamatky/7637-12-JSV-ZSO.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Závěrečné stanovisko</a> (164.5 kB, Adobe Acrobat dokument)</p>
