---
title: "Zprávy o návštěvách CPT"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/zpravy-o-navstevach-cpt-1/"
date: 2013-02-15
perex: "<p>V průběhu roku 2012 vydal Výbor Rady Evropy pro prevenci mučení (CPT) zprávy z návštěv Belgie (věznice), Bulharska (věznice) a Ukrajiny (policejní cely). Zejména na Ukrajině zaznamenal případy, kdy špatné zacházení bylo možné považovat za mučení.</p>"
---

<!-- imported from the old website -->

<h3>Zpráva CPT o návštěvě Belgie</h3><p>Výbor Rady Evropy pro prevenci mučení (CPT) vydal zprávu o návštěvě Belgie, která se uskutečnila v dubnu 2012. Jejím hlavním účelem bylo ohodnotit situaci v belgických vězeních, zejména podmínky ve vazebních věznicích. Rovněž se zabýval tématy spojenými se stávkami vězeňského personálu a snižováním počtu zaměstnanců ve vězeních.</p><p>Během návštěvy ve Věznici Forest CPT upozornil na to, že některé cely nebyly vybaveny tekoucí vodou nebo sanitárním zařízením. V jiných celách museli odsouzení spát na matracích přímo na podlaze. Kromě nevyhovujících materiálních podmínek Výbor poukázal na nedostatek aktivit a nízký počet personálu.</p><p>Účelem návštěvy ve Věznici Andenne bylo zhodnotit situaci v době stávky zaměstnanců vězení. Delegace si všimla zejména nedostatku personálu a řady restrikcí, kterým byli vězni během stávky vystaveni.</p><p>CPT se ve své zprávě zabýval dále přeplněností věznic, která se během posledních let nepřetržitě zhoršuje. Žádné z dosud přijatých opatření, s výjimkou předčasných propuštění, nepřineslo strukturální a trvalé řešení. Výbor zdůraznil, že přeplněnost věznic způsobuje nedostatek soukromí vězňů, násilnosti a vede k zásahům do základních práv odsouzených. Je také jedním z důvodů častých stávek vězeňského personálu. </p><p>Belgické úřady v odpovědi na zprávu CPT uvedly, jaká opatření k nápravě se již podařilo přijmout, a že se nedávno snížil počet vězňů. Připustily však, že nejsou schopny uvést některá z doporučení do praxe. Co se týká přeplněnosti věznic, vláda sdělila, že povede jednání se zainteresovanými stranami.  </p><p>Pro více informací viz:</p><p>CPT: Press release. Council of Europe anti-torture committee publishes report on Belgium, on-line: <a title="Otevření do nového okna" href="http://cpt.coe.int/documents/bel/2012-12-13-eng.htm" target="_blank">http://cpt.coe.int/documents/bel/2012-12-13-eng.htm</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p><h3>Zpráva CPT o návštěvě Bulharska</h3><p>Evropský výbor pro prevenci mučení vydal dále v prosinci 2012 zprávu o návštěvě Bulharska, která se uskutečnila v květnu 2012. Výbor se zaměřil zejména na zacházení a podmínky detence odsouzených ve věznicích v Burgasu a ve Varně.</p><p>Hlavním problémem bulharského vězeňského systému zůstává přeplněnost věznic. CPT uvedl, že materiální podmínky v obou věznicích byly nepřijatelné. Ve věznici v Burgasu delegace CPT vyslechla řadu stížnosti na časté fyzické špatné zacházení ze strany personálu. V řadě případů výpovědi vězňů podpořily jejich modřiny a odřeniny. Video nahrávka dokonce potvrdila napadení jednoho z vězňů vězeňským důstojníkem. </p><p>V obou věznicích dále Výbor zaznamenal velké množství obvinění z korupčních praktik vězeňského personálu a CPT ve své zprávě doporučil proti tomuto fenoménu rozhodně zasáhnout. Problematické bylo dále zajištění zdravotní péče, zejména kvůli extrémně nízkému počtu personálu a zdrojů. Nedostatek personálu v obou věznicích způsoboval, že poskytování zdravotní péče bylo prakticky nemožné. CPT proto doporučil významně posílit zdravotníky v obou zařízeních. </p><p>Pro více informací viz:</p><p>CPT: Press release. Council of Europe anti-torture Committee publishes report on Bulgaria, on-line: <a title="Otevření do nového okna" href="http://cpt.coe.int/documents/bgr/2012-12-04-eng.htm" target="_blank">http://cpt.coe.int/documents/bgr/2012-12-04-eng.htm</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p><h3>Zpráva CPT o návštěvě Ukrajiny</h3><p>V listopadu 2012 vydal Evropský výbor pro prevenci mučení zprávu o své poslední návštěvě Ukrajiny, která se uskutečnila na přelomu listopadu a prosince 2011. Hlavním cílem návštěvy bylo prozkoumat zacházení s osobami zadrženými policií. </p><p>Řada osob, se kterými zástupci CPT hovořili, a to včetně žen a dětí, tvrdila, že byli podrobeni špatnému zacházení ze strany policejních příslušníků během zatčení či výslechů. V několika případech dosahovalo špatné zacházení takové intenzity, že jej bylo možné považovat za mučení. Stížnosti na špatné zacházení byly podpořeny i lékařskými zprávami. Podle informací, které měl CPT k dispozici, je zřejmé, že špatné zacházení ze strany policie je poměrně rozsáhlé a že pokud se osoba rychle nedozná k činu, ze kterého je podezřelá, vystavuje se značnému riziku, že špatnému zacházení bude podrobena. </p><p>Výbor učinil vůči ukrajinské vládě řadu doporučení: jasné sdělení o nulové toleranci vůči špatnému zacházení z nejvyšších politických úrovní; posílení úlohy soudců, prokurátorů a zdravotnického personálu v oblasti prevence; vytvoření pravidel pro policejní výslechy+ aplikace práva na informování blízkého příbuzného v případě zadržení a zaručení práva na právní pomoc a lékaře již od počátku zadržení policií.</p><p>CPT získal pozitivní dojem z oddělení pro nezletilé v Kyjevě. V některých navštívených policejních celách se však setkal se špatnými materiálními podmínkami, včetně omezeného přístupu k dennímu světlu. Některé cely byly dále přeplněné (až 44 zadržených na 45 m<sup>2</sup>). CPT rovněž vyzval úřady k okamžitému ukončení praxe poutání pacientů k nemocničním lůžkům a zdůraznil potřebu zachování důvěrnosti lékařských vyšetření.</p><p>Pro více informací viz: </p><p>CPT: Report to the Ukrainian government on the visit to Ukraine carried out by the European Committee for the Prevention of Torture and Inhuman or Degradign Treatment or Punishment (CPT), on-line: <a title="Otevření do nového okna" href="http://cpt.coe.int/documents/ukr/2012-30-inf-eng.pdf" target="_blank">http://cpt.coe.int/documents/ukr/2012-30-inf-eng.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
