---
title: "Pavel Varvařovský v Krásných ztrátách na ČT2"
vystupy:
  - tz
oldUrl: "/aktualne/tiskove-zpravy-2011/pavel-varvarovsky-v-krasnych-ztratach-na-ct2"
date: 2011-05-18
perex: "<p></p><p>Veřejný ochránce práv bude ve čtvrtek 19. 5. od 21:35 na ČT 2 hostem pořadu Krásné ztráty v baru u Michala Prokopa.</p>"
---

<!-- imported from the old website -->

<p>Spolu s druhým hostem, profesorem právní filozofie a sociologie Jiřím Přibáněm si budou s Michalem Prokopem povídat o životě, práci, zkušenostech, názorech na právo apod.</p><p>Z anotace ČT:</p><p>Když se před časem hledal nástupce za zesnulého ombudsmana Otakara Motejla, shodli se politici na jeho jméně. Možná proto, že nebyl prvoplánově spojen s žádnou politickou stranou ani zájmovou skupinou. Někdejší podnikový právník dostal nabídku stát se soudcem nejvyššího soudu právě od svého předchůdce Otakara Motejla, který ho o dva roky později navrhl prezidentu Václavu Havlovi i na ústavního soudce. Tím byl dnešní ombudsman Pavel Varvařovský deset let.</p><p>Jiří Přibáň měl to štěstí, že ačkoli práva vystudoval ještě za totality, do reálného právního prostředí vstoupil až s příchodem demokracie. Stal se teoretikem práva a v roce 2002 jedním z nejmladších profesorů na Karlově univerzitě. Už rok před tím začal přednášet právo, sociologii a filozofii na univerzitě v Cardiffu ve Velké Británii. Dnes je tam řádným profesorem a kromě toho přednáší na celé řadě renomovaných vysokých škol po celém světě. Patří k nejvýznamnějším českým odborníkům na ústavní právo a tudíž dokáže propojovat logiku práva s celou řadou dalších společenských disciplín</p>
