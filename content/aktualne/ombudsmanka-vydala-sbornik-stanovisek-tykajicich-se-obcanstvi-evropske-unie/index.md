---
title: "Ombudsmanka vydala sborník stanovisek týkajících se občanství Evropské unie"
tags:
  - Tisková zpráva
oldUrl: "/aktualne/tiskove-zpravy-2017/ombudsmanka-vydala-sbornik-stanovisek-tykajicich-se-obcanstvi-evropske-unie"
date: 2017-11-30
perex: "<p>Ombudsmanka vydala sborník stanovisek na téma občanství Evropské unie. Sborník je prezentací činnosti veřejného ochránce práv s přesahem do evropského práva napříč všemi agendami, kterými se zabývá. Pomáhat občanům Evropské unie, kteří využili práva na volný pohyb po Evropské unii, může ombudsmanka v řadě otázek už nyní. Od 1. ledna 2018 se tyto možnosti rozšíří díky novele antidiskriminačního zákona. Ombudsmanka získá navíc možnost věnovat se systematicky problémům, kterým tito lidé čelí. Podobně pomáhají úřady v jednotlivých zemích Evropské unie českým pracovníkům, kteří čelí diskriminaci na pracovním trhu. </p>"
---

<!-- imported from the old website -->

<p>Sborník stanovisek představuje případy Čechů pobývajících v zahraničí nebo občanů Evropské unie pobývajících v Česku, kteří se na ombudsmanku v minulosti obrátili. Zároveň shrnuje základní poznatky z oblastí, jimiž se zabývá, a v nichž se vyskytly nebo mohou vyskytovat problémy s aplikací evropského práva.</p> <p>Ombudsmanka bude moci nově radit lidem při podezření na diskriminaci z důvodu státní příslušnosti, provádět průzkumy a analýzy výkonu práva volného pohybu občanů Evropské a unie komunikovat se zahraničními orgány.</p> <p>Novelou zákona o veřejném ochránci práv a antidiskriminačního zákona, která tuto změnu přinesla, byl odstraněn nesoulad českého práva s právem Evropské unie, konkrétně se Směrnicí o opatřeních usnadňujících výkon práv udělených pracovníkům v souvislosti s jejich volným pohybem. Kvůli neprovedení této směrnice podala Evropská komise na Českou republiku na začátku října letošního roku žalobu k Soudnímu dvoru EU. Přijatá změna českých zákonů však sankcím ze strany EU zabránila.</p><h5>Sborník Občanství Evropské unie naleznete <a href="https://www.ochrance.cz/fileadmin/user_upload/Publikace/sborniky_stanoviska/Sbornik_Obcanstvi_EU.pdf" target="_blank">zde</a></h5>
