---
title: "Děti by chtěly, aby je dospělí brali vážně. Témata z první dětské
  ombudsmanské konference budou moct podrobněji probrat na navazujících
  workshopech  "
date: 2022-06-30T11:13:01.161Z
vystupy:
  - tz
perex: >
  <p>Nedostatečné informování o jejich právech a povinnostech nebo podceňování
  jejich názorů na úřadech či u soudů patří mezi témata, která nejčastěji
  zmiňovali účastníci červnové ombudsmanské konference pro děti. Na tu do konce
  roku naváže první ze série tří workshopů v&nbsp;participačních skupinách, na
  kterých děti vybraná témata s&nbsp;právníky Kanceláře ombudsmana dále
  prodiskutují.&nbsp;</p>
attachments:
  - title: Tisková zpráva
    file: https://www.ochrance.cz/aktualne/deti_by_chtely_aby_je_dospeli_brali_vazne-_temata_z_prvni_detske_ombudsmanske_konference_budou_moct_podrobneji_probrat_na_navazujicich_workshopech/tiskova_zprava_-_zhodnoceni_detske_konference.pdf
---
<p>Dětská konference<a href="#_ftn1">[1]</a> svedla v&nbsp;polovině června do Kanceláře veřejného ochránce práv devadesát dětí ze škol z&nbsp;celé České republiky. Tito žáci druhých stupňů základních škol nebo víceletých gymnázií si účast na konferenci zajistili díky tomu, že v <a href="https://deti.ochrance.cz/kdo/jak_ombudsmana_vidi_deti_digitalni_galerie_souteze_jak_pomaha_ombudsman_detem/">soutěžních příspěvcích</a> ukázali svůj pohled na to, jak ombudsman pomáhá dětem. Přímo na konferenci pak mladí účastníci mohli nejen diskutovat s&nbsp;ombudsmanem a jeho zástupkyní, ale zažili například i premiéru série osvětových videí o působnosti ombudsmana, kterými provází jejich vrstevnice vlogerka Anička.</p>

<p>Další z&nbsp;videí věnované&nbsp;oblasti školství se na <a href="https://youtu.be/OcKbyR5Nzp0">Youtube</a> kanále i <a href="https://deti.ochrance.cz/">dětském webu</a> veřejného ochránce práv objevuje právě dnes, v&nbsp;poslední školní den. Ročně se na veřejného ochránce práv obrátí téměř sto dětí<a href="#_ftn2">[2]</a>. Některé z&nbsp;nich řeší právě problémy spojené se školní docházkou nebo třeba přijímacím řízením.</p>



{{< youtube "OcKbyR5Nzp0" >}}



<p>Hlavním cílem dětské konference bylo zjistit, jaká témata děti zajímají, v&nbsp;čem by jim mohl pomáhat dětský ombudsman a také, jak nejmladší generace vnímá své zapojení do veřejného života, nebo na jaké překážky při tom naráží.&nbsp;</p>

<p>Na lekci s využitím metod dramatické výchovy děti během konference často zmiňovaly, že v&nbsp;určitých situacích vůbec nevědí, co mohou dělat nebo na co mají právo. Typicky uváděly příklad vyšetření u lékaře nebo pobytu v&nbsp;nemocnici, kdy se často nedozvědí, co se s&nbsp;nimi bude dít. Nelíbilo se jim ani, když se ke svým záležitostem nemohly vyjádřit u soudu nebo jiné instituce. A negativně vnímaly také zlehčování jejich názorů ať už právě u soudů nebo třeba na úřadech.</p>

<p>Mezi dalšími tématy bylo například nebezpečí ve veřejném prostoru, které podle dětí zahrnuje nezodpovědné řidiče, strach pohybovat se po ulici nebo sexuální obtěžování v&nbsp;podobě takzvaného &bdquo;cat calling&ldquo;, tedy pokřikování kolemjdoucích, kteří hodnotí jejich oblečení nebo postavu.</p>

<p>Účastníky konference zajímaly také genderové otázky, předsudky, šikana, problémy v&nbsp;kolektivu nebo ve škole či v blízkých vztazích i celospolečenské problémy jako inflace, potraty, manželství pro všechny, životní prostředí nebo množírny zvířat.</p>

<p>Pomoc či radu by zúčastněné děti nejčastěji hledaly mezi příbuznými. Jmenovaly především rodiče, prarodiče, sourozence nebo například tety. A uváděly, že se radí i s kamarády, učiteli a vedoucími ze Skautu či jiného kroužku. Jako možnost uváděly také Linku bezpečí, policii nebo ombudsmana. Ocenily přitom, jak jednoduché pro ně je <a href="https://deti.ochrance.cz/pomoc/">obrátit se na veřejného ochránce práv</a> i komunikovat s&nbsp;jeho právníky.</p>

<p>Nyní&nbsp;připravujeme témata pro navazující workshopy v&nbsp;participačních skupinách s&nbsp;dětmi. Ty by mohly přinést inspiraci pro další činnost ombudsmana, případně dětského ombudsmana, o jehož zřízení se v&nbsp;České republice aktuálně vede živá diskuze.</p>

<p>&nbsp;</p>

<hr />
<p><a href="#_ftnref1"><strong><strong>[1]</strong></strong></a> Dětská konference a tisková zpráva jsou realizovány v&nbsp;rámci projektu<em> </em>Posílení aktivit veřejného ochránce práv v&nbsp;ochraně lidských práv (směrem k&nbsp;ustavení Národní lidskoprávní instituce v&nbsp;ČR), číslo projektu LP-PDP3-001. Projekt je součástí Programu lidská práva financovaného z&nbsp;Norských fondů 2014-2021 prostřednictvím Ministerstva financí.</p>

<p><a href="#_ftnref2"><strong><strong>[2]</strong></strong></a> Více ve <a href="https://www.ochrance.cz/dokument/zpravy_pro_poslaneckou_snemovnu_2021/vyrocni-zprava-2021.pdf">Výroční zprávě za rok 2021</a>, str. 38 &ndash; 39.</p>
