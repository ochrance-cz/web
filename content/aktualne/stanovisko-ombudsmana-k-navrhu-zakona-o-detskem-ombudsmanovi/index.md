---
title: "Stanovisko ombudsmana k návrhu zákona o dětském ombudsmanovi"
tags:
  - Tisková zpráva
oldUrl: "/aktualne/tiskove-zpravy-2020/stanovisko-ombudsmana-k-navrhu-zakona-o-detskem-ombudsmanovi"
date: 2020-07-02
perex: "<p>Ombudsman zaslal vládě nesouhlasné stanovisko k předložené podobě návrhu zákona o zřízení ochránce práv dětí. Výhrady se netýkají zřízení dětského ombudsmana samotného, ale pouze tohoto konkrétního návrhu zákona, který předpokládá přenesení veškeré agendy veřejného ochránce práv na dětského ombudsmana podle kritéria věku.</p>"
---

<!-- imported from the old website -->

<p>„Obecně se domnívám, že nezáleží na tom jak se instituce, která chrání určitá práva, nazývá, ale na tom, zda jsou tato práva dostatečně chráněna. Pokud ve veřejnosti existuje přesvědčení, že ohledně práv dětí tomu tak u nás dosud není, pak podporuji zřízení institutu dětského ombudsmana, jak nás k tomu ostatně vyzývá i Výbor pro práva dítěte při OSN. Otázkou ovšem je, jak koncipovat jeho působnost a pravomoci tak, aby byly současně respektovány dosavadní zákonné kompetence veřejného ochránce práv. V tomto směru se domnívám, že navrhovaná podoba zákona o zřízení dětského ombudsmana není šťastná.</p> <p>„Jsem si vědom toho, že i přes případné negativní stanovisko vlády bude návrh zákona projednáván v Poslanecké sněmovně. Jsem proto připraven podílet se na vypracování komplexního pozměňovacího návrhu zákona, který bude, více než předkládaný návrh, respektovat nejen naše legislativní výhrady týkající se vzájemného vztahu a možné budoucí spolupráce veřejného ochránce práv a ochránce práv dětí, ale bude respektovat i existující vážné výhrady Nejvyššího správního i Ústavního soudu a dalších institucí,“ shrnuje ombudsman Stanislav Křeček.</p> <p> </p> <p><a title="Otevření do nového okna" href="/uploads-import/Zvlastni_opravneni/Vlada/Stanovisko-detsky-ombudman.pdf" target="_blank"> Celé stanovisko, které ombudsman zaslal vládě</a> (628.2 kB, Adobe Acrobat dokument)</p>
