---
title: "„Síla vzdoru“ – dokument o právu na nezávislý život"
vystupy:
  - tz
oldUrl: "/aktualne/tiskove-zpravy-2019/sila-vzdoru-dokument-o-pravu-na-nezavisly-zivot"
date: 2019-04-25
perex: "<p>Právo žít nezávisle není a nebylo pro lidi s postižením samozřejmostí. Dokumentuje to i australský film Síla vzdoru, jehož premiérové promítání v České republice se uskuteční 6. května v Kanceláři veřejného ochránce práv v Brně. Filmový dokument je svědectvím o boji lidí, kteří už nechtěli, aby jiní rozhodovali za ně, aby je společnost zavírala do ústavů, a za svá práva se nebáli bojovat, demonstrovat, nechat se zatýkat.</p>"
---

<!-- imported from the old website -->

<p>Při příležitosti Evropského dne nezávislého způsobu života Vás Kancelář ombudsmanky srdečně zve na promítání australského dokumentu „Síla vzdoru“, který zobrazuje boj lidí s postižením za jejich práva. Uvidíte např. archivní záběry demonstrací. Budete také svědkem výpovědí lidí s postižením, kteří prošli životem v ústavu. A také mnoho dalšího. Po promítání filmu bude následovat diskuze se zajímavými hosty právě na téma nezávislého způsobu života lidí s postižením.</p> <p>Promítání filmu a diskuze se uskuteční <b>6. května 2019 v 16:00 hod. v Sále Otakara Motejla, Údolní 39, Brno</b>. Film bude promítán v anglickém znění s českými titulky.</p> <p>Žít nezávisle, mít možnost rozhodovat o sobě a svém životě, o tom, kde budu žít, pracovat, s kým se budu stýkat, jaké oblečení budu nosit, jakou hudbu poslouchat. Zdánlivá samozřejmost, která však v případě lidí se zdravotním postižením stále tak úplně samozřejmá není. </p> <p>Úmluva o právech osob se zdravotním postižením uznává rovné právo všech lidí, i těch s postižením, žít nezávisle, být začleněn do komunity, mít svobodu volby a kontrolu nad svým životem. V případě lidí se zdravotním postižením to znamená, že jim společnost zajistí potřebnou podporu, aby mohli žít nezávisle jako ostatní – mít přístup k dopravě, informacím, mít možnost rozvíjet svou osobnost, ale především rozhodovat o sobě.</p> <p>Více informací naleznete zde:</p> <p style="line-height: 17.92px; font-size: 12.8px;"><a href="/uploads-import/CRPD/Sila-vzdoru.pdf" target="_blank" style="text-decoration-line: none;">Plakát</a></p><p style="line-height: 17.92px; font-size: 12.8px;"><a title="Otevření do nového okna" href="/uploads-import/CRPD/Sila-vzdoru-ZP.docx" target="_blank"> Plakát přístupný pro lidi se zrakovým postižením</a> (22.3 kB, DOCX)</p><p style="line-height: 17.92px; font-size: 12.8px;"><a href="https://youtu.be/GhneeiCCg-I" target="_blank">Trailer k filmu</a></p><p></p> <p> </p> <p>Promítání filmu Síla vzdoru navazuje na loňskou osvětovou kampaň, v níž desítky lidí fotografiemi vyjadřovaly, co pro ně znamená nezávislý život. </p>
