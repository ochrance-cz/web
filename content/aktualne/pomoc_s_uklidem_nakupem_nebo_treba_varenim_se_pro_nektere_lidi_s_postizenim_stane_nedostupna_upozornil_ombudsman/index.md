---
title: Pomoc s úklidem, nákupem nebo třeba vařením se pro některé lidi s
  postižením stane nedostupná, upozornil ombudsman
date: 2024-05-29T11:33:05.519Z
vystupy:
  - tz
perex: >
  <p>Senát v&nbsp;těchto dnech projedná <a
  href="https://www.psp.cz/sqw/historie.sqw?o=9&amp;t=605">novelu zákona o
  sociálních službách</a>, která rozhodne o zvýšení příspěvku na péči. Pokud
  novelu schválí, změny by měly začít platit od července. Příspěvek využívají
  lidé s&nbsp;postižením, kteří se bez pomoci neobejdou. Podle ombudsmana je
  zvýšení nedostatečné. Ministerstvo práce a sociálních věcí zároveň navrhuje
  další zdražení cen sociálních služeb. Lidé, kteří potřebují pomoc, si tak
  budou moci dovolit opět méně hodin služby. Přitom příspěvek ve stupni I už
  dnes nestačí ani k úhradě 6 hodin osobní asistence za měsíc.&nbsp;</p>
---
<p>Ombudsman dlouhodobě apeluje na&nbsp;adekvátní zvýšení příspěvků na&nbsp;péči ve&nbsp;všech stupních. Tedy jak u lidí, kteří potřebují částečnou pomoc, tak u těch, kteří se bez neustálé pomoci neobejdou. Obavy má nyní ale zejména o lidi, kteří pobírají příspěvek v&nbsp;I. a II. stupni. V&nbsp;prvním stupni se totiž částka nezvedá vůbec, ve II. stupni jen o 500 korun. &bdquo;<em>Situace lidí v&nbsp;I. a II. stupni se v blízké době ještě zhorší. Ministerstvo práce a sociálních věcí navrhuje další zvýšení některých sociálních služeb, a to až na 165 korun za hodinu. Zdražení se dotkne i patrně nejrozšířenější služby &ndash; pomoci s&nbsp;chodem domácnosti. Nesmíme zapomínat také na inflaci. Pomoc s&nbsp;úklidem, </em><em>cestováním, </em><em>prostorovou orientací, hygienou, či třeba</em><em> zajištěním volnočasových aktivit</em><em> se tak pro některé lidi stane nedostupná,&ldquo; </em>upozornil ombudsman Stanislav Křeček.</p>

<blockquote>
<p><a href="https://www.ochrance.cz/letaky/prispevek-na-peci/prispevek-na-peci.pdf">Příspěvek na péči</a> přísluší lidem, kteří potřebují každodenní pomoc, dohled nebo péči jiné osoby. Sami totiž z důvodu dlouhodobě nepříznivého zdravotního stavu nezvládají běžné denní aktivity &ndash; takzvané základní životní potřeby. Příspěvek by měl být dostatečně vysoký, aby lidem s postižením zajistil nezávislý a důstojný život v domácím prostředí.</p>
</blockquote>

<h4><strong>Příklad z&nbsp;praxe ombudsmana</strong></h4>

<p>Panu Pavlovi je 60 let a kvůli mentálnímu postižení a cukrovce žije celý život s&nbsp;maminkou. Bez její soustavné péče se neobejde. Maminka mu pomáhá téměř se vším, ať už fyzicky, nebo formou dohledu. Od úřadů ale dostává jen nejnižší příspěvek na péči v&nbsp;částce 880 korun měsíčně. Příspěvek nestačí ani na úhradu služeb stacionáře, který třikrát týdně navštěvuje. Za pár hodin ve stacionáři a za dopravu tam a zpět platí 6&nbsp;000 korun měsíčně. Cestu totiž ani po letech sám nezvládne. Maminka péči poskytuje zcela zdarma, na úhradu její péče příspěvek nestačí. Služby stacionáře tak doplácejí z důchodu. Jak je vidět na tomto příkladu, stát si náročnost péče o lidi v&nbsp;nižších stupních vůbec neuvědomuje, dokonce ji mnohdy bagatelizuje.</p>

<p>Ombudsman by si velice přál, aby se situace změnila a lidem závislým na péči a i jejich pečujícím se dostalo odpovídající finanční podpory. Stát dospívajícím a následně dospělým lidem s&nbsp;postižením upírá možnost osamostatnění. Ti si totiž jinou formu pomoci, než tu bezplatnou od svých blízkých, nemohou finančně dovolit. &bdquo;<em>Prosazujeme spravedlivé zvýšení příspěvku pro všechny. Na odpovědnosti státu je, aby vymyslel, jak to udělat,</em>&ldquo; zakončil ombudsman.</p>



{{< youtube "cHHaG_q4XTI" >}}



<h4><strong>Předešlé související tiskové zprávy</strong></h4>

<h4>&nbsp;</h4>

<p><a href="https://www.ochrance.cz/aktualne/po_zvyseni_prispevku_na_peci_je_nutne_zajistit_i_jeho_pravidelnou_valorizaci/">Po zvýšení příspěvku na péči je nutné zajistit i jeho pravidelnou valorizaci</a></p>

<p><a href="https://www.ochrance.cz/aktualne/ombudsman_apeluje_prispevek_na_peci_je_potreba_adekvatne_zvysit_ve_vsech_stupnich/">Ombudsman apeluje: Příspěvek na péči je potřeba adekvátně zvýšit ve všech stupních</a></p>

<p><a href="https://www.ochrance.cz/aktualne/pro_lidi_s_postizenim_je_zvyseni_prispevku_na_peci_nezbytnou_podminkou_aby_mohli_vest_dustojny_a_plnohodnotny_zivot_upozornuje_zastupce_ombudsmana/">Pro lidi s postižením je zvýšení příspěvku na péči nezbytnou podmínkou, aby mohli vést důstojný a plnohodnotný život, upozorňuje zástupce ombudsmana</a></p>

<p><a href="https://www.ochrance.cz/aktualne/poradni_organ_ombudsmana_pro_oblast_prav_lidi_s_postizenim_je_znepokojeny_nedostatecnou_vysi_prispevku_na_peci-_vyzval_ochrance_aby_o_situaci_informoval_ministra_prace_a_socialnich_veci/">Poradní orgán ombudsmana pro oblast práv lidí s postižením je znepokojený nedostatečnou výší příspěvku na péči. Vyzval ochránce, aby o situaci informoval ministra práce a sociálních věcí</a></p>
