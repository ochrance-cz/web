---
title: "Proběhly další návštěvy zařízení pro děti vyžadující okamžitou pomoc"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/probehly-dalsi-navstevy-zarizeni-pro-deti-vyzadujici-okamzitou-pomoc/"
date: 2016-05-18
perex: "<p></p>"
---

<!-- imported from the old website -->

<p>Ve dnech 3. a 4. května 2016 proběhla návštěva Zařízení pro děti vyžadující okamžitou pomoc Delfínek při Dětském domově Trnová. Zařízení Delfínek poskytuje ochranu a pomoc dětem ve věku od jednoho roku do šesti let, případně do začátku plnění povinné školní docházky. Cílová skupina dětí je s ohledem na věk dětí obdobná jako cílová skupina dětí z dětského domova, který je zdravotnickým zařízením. Ve dnech 9. a 10. května proběhla návštěva Zařízení pro děti vyžadující okamžitou pomoc Klokánek, Láskova, Praha 4 – Chodov. Toto zařízení je projektem Fondu ohrožených dětí. Zařízení pečuje o děti bez omezení věkové kategorie, čili od narození do nabytí zletilosti. </p><p> Návštěvy zařízení pro děti vyžadující okamžitou pomoc jsou zásadně neohlášené. Jejich provedení je však možné jen s vědomím vedoucího konkrétního zařízení. Tým pracovníků kanceláře, který provádí návštěvy, tvoří právníci a další odborníci, např. z oblasti psychologie, speciální pedagogiky či sociální práce. Obdobně jako při návštěvách jiných zařízení spočívá šetření v prohlídce zařízení, pozorování, rozhovorech s vedoucím, sociálním pracovníkem, psychologem a dětmi. Nedílnou součástí je také studium dokumentace dětí a vnitřní dokumentace zařízení. Tou je zejména vnitřní řád a standardy kvality.</p>
