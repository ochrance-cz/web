---
title: "Případ pro ombudsmana: Dávky nemocenského pojištění"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-v/pripad-pro-ombudsmana-davky-nemocenskeho-pojisteni/"
date: 2009-10-01
perex: "<p> </p>"
---

<!-- imported from the old website -->

<p class="Normln perex">V pátek 2. října v 18:25 vysílá ČT1 další díl z cyklu Případ pro ombudsmana. Repríza pořadu je zařazena do vysílání ČT2 v pondělí 5. října ve 12:25. Díl nazvaný „Dávky nemocenského pojištění“ se věnuje případu neplatného zrušení pracovního poměru zaměstnavatelem a s tím související výplatou dávek nemocenského pojištění.</p><h2 style="TEXT-DECORATION: none" class="Nadpis1">Dávky nemocenského pojištění</h2><p class="Normln"><span style="FONT-STYLE: italic">(</span><span style="FONT-STYLE: italic">Spisová značka: </span><span style="FONT-STYLE: italic">1078</span><span style="FONT-STYLE: italic">/200</span><span style="FONT-STYLE: italic">8</span><span style="FONT-STYLE: italic">/VOP)</span></p><p class="Normln">Na veřejného ochránce práv se obrátila paní W. z Kladna. Ve svém podnětu uváděla, že ji poškodil zaměstnavatel a ohrozil její právo na nemocenské dávky.</p><p class="Normln">Paní W. byla v pracovní neschopnosti a uplatnila nárok na výplatu nemocenského. Protože byla zaměstnána u malé organizace, byla k výplatě dávek příslušná okresní správa sociálního zabezpečení. Ta jí však dávky odmítla vyplatit s tím, že ji zaměstnavatel před třemi měsíci odhlásil z nemocenského pojištění (z důvodu ukončení zaměstnání), tudíž na dávky nemá nárok. Paní W. namítala, že o tomto kroku zaměstnavatele nevěděla, dál pracovala, pobírala mzdu a dokonce přebírala zboží a svým podpisem potvrzovala dodací listy pro firmu, což jen potvrzuje, že byla zaměstnána.</p><p class="Normln">Paní W. zpochybňovala skončení pracovního poměru, Pražská správa sociálního zabezpečení však argumentovala tím, že paní W. do formuláře čestného prohlášení uvedla, že není v pracovním poměru. Paní W. se bránila, že špatně pochopila pokyny úřednice.</p><p class="Normln">Ochránce se ve svém šetření zaměřila na prověření způsobu, jakým se Pražská správa sociálního zabezpečení vypořádala s tvrzením paní W., že její zaměstnání nadále trvá. Ve sporných případech mohou okresní správy rozhodnout, jestli pojistný poměr trvá. Pražská správa tedy měla přijít za zaměstnavatelem, provést kontrolu a chtít po zaměstnavateli, aby předložil doklad o ukončení pracovního poměru, a to zejména poté, kdy paní W. doložila dodací listy se svým podpisem jako důkaz trvání pracovního poměru.</p><p class="Normln">Ochránce kritizoval nečinnost Pražské správy sociálního zabezpečení, která sice původně správně odmítla vyplatit nemocenské dávky na základě odhlášky zaměstnavatele, ale pak měla reagovat na nové skutečnosti doložené paní W.</p><p class="Normln">Teprve po zahájení šetření ochráncem vyzvala Pražská správa zaměstnavatele, aby doložil doklad o ukončení pracovního poměru. Zaměstnavatel nedokázal doložit písemné převzetí výpovědi pracovnicí a na základě těchto skutečností zahájila Pražská správa sociálního zabezpečení správní řízení, jehož výsledkem bylo rozhodnutí o trvání pracovního poměru. Paní W. pak byly zpětně vyplaceny nemocenské dávky.</p><p class="Normln"> </p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="http://www.ceskatelevize.cz">www.ceskatelevize.cz</a></p><p class="Normln"> </p>
