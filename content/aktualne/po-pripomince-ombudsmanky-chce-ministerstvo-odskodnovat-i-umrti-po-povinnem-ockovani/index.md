---
title: "Po připomínce ombudsmanky chce ministerstvo odškodňovat i úmrtí po povinném očkování"
vystupy:
  - tz
oldUrl: "/aktualne/tiskove-zpravy-2019/po-pripomince-ombudsmanky-chce-ministerstvo-odskodnovat-i-umrti-po-povinnem-ockovani"
date: 2019-02-07
perex: "<p>Ombudsmanka jako jediná trvala na své připomínce, že je třeba odškodňovat i rodiče či blízké za smrt způsobenou povinným očkováním. Ministerstvo zdravotnictví s tím totiž ve svém návrhu zákona nepočítalo a plánovalo odškodňovat pouze újmu způsobenou očkované osobě. Návrh měl být takto předložen vládě. V reakci na kritiku se ministerstvo rozhodlo zákon přepracovat a předložit vládě nové znění, v němž bude i odškodnění v případě úmrtí po očkování.</p>"
---

<!-- imported from the old website -->

<p><i>„Pokud si představíme extrémní situaci, kdy v důsledku povinného očkování dítě zemře, těžko bude někdo pochybovat o traumatu a újmě, kterou tím utrpí rodiče. Proto považuji za nespravedlivé a morálně neakceptovatelné, že zákon na tyto případy nemyslel a nepočítal pro ně ani s odškodněním, ani s náhradou nákladů pohřbu. S takovou koncepcí zákona jsem nemohla souhlasit, proto jsem na své připomínce trvala,“</i> vysvětluje ombudsmanka Anna Šabatová důvody, proč v rámci připomínkového řízení k návrhu zákona jako jediná neustoupila.</p> <p><i>„Jsem ráda, že zvítězil zdravý rozum, a vážím si toho, že se ministr zdravotnictví rozhodl ještě před jednáním vlády návrh zákona upravit,“</i> oceňuje ombudsmanka přístup ministra zdravotnictví jak k otázce odškodnění za úmrtí, tak vůbec k připravení zákona o odškodnění za újmu způsobenou povinným očkováním: <i>„Už dávno mělo dojít k tomu, aby stát převzal odpovědnost za újmu na zdraví způsobenou v důsledku povinného očkování. Vítám tedy, že k tomu konečně dochází.“</i></p> <p> </p> <p>(v reakci na <a href="https://www.lidovky.cz/domov/stat-nakonec-odskodni-i-smrt-zpusobenou-ockovanim-vojtech-tvrdi-ze-o-predchozim-navrhu-nevedel.A190206_152313_ln_domov_ceh" target="_blank">informace z dnešních Lidových novin</a>)</p>
