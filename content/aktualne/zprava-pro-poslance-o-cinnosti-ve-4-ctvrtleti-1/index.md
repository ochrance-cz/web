---
title: "Zpráva pro poslance o činnosti ve 4. čtvrtletí"
tags:
  - Tisková zpráva
oldUrl: "/aktualne/tiskove-zpravy-2018/zprava-pro-poslance-o-cinnosti-ve-4-ctvrtleti-1"
date: 2018-02-20
perex: "<p></p>"
---

<!-- imported from the old website -->

<p>Ombudsmanka informovala Poslaneckou sněmovnu o své činnosti ve čtvrtém čtvrtletí roku 2017. Lidé se na ni obrátili s 1989 podněty, z nichž 67 % spadalo do její působnosti. Nejčastěji šlo o problémy týkající se sociálního zabezpečení, stavebního řízení a problémy z oblasti vězeňství. V 52 podnětech se objevila námitka nerovného zacházení, diskriminace ve smyslu antidiskriminačního zákona se týkalo 42 podnětů. Ve čtvrtém čtvrtletí se rovněž uskutečnilo 7 systematických návštěv zařízení, kde jsou lidé omezeni na svobodě. Jednalo se o 3 domovy pro osoby se zdravotním postižením, 1 neregistrované zařízení pečující o seniory, 2 zařízení pečující o děti a 1 zařízení pro výkon zabezpečovací detence.</p> <p>V rámci zprávy o činnosti seznámila ombudsmanka poslance s některými zajímavými případy ukončenými ve čtvrtém čtvrtletí:</p><ul><li>Postup dětského domova, který neumožnil dívce s nařízenou ústavní výchovou nastoupit na střední školu, kterou si vybrala a na kterou chodí i její starší sestra. Dětský domov rovněž opomenul komunikaci s matkou, která nebyla omezena v rodičovské odpovědnosti a byla s dívkou v kontaktu.</li><li>Postup úřadu akceptoval postup investora rozsáhlého záměru výstavby, který předložil samostatné etapy jako podlimitní záměry a vyhnul se tak posuzování vlivu záměru na životní prostředí (EIA).</li><li>Případ bezbariérového přístupu do stavby občanské vybavenosti. Po prošetření stížnosti na vstup prostřednictvím rampy, která nebyla bezpečná, úřad zajistil, že vlastník objektu provedl potřebné stavební úpravy a vybudoval bezbariérový přístup.</li><li>Případ tří žen z jedné rodiny, které se složily a z přiznaných příspěvků na zakoupení motorového vozidla a dávky pěstounské péče si pořídily společný vůz. Úřad práce jejich spoluvlastnictví zpochybnil a s odkazem na to, že stěžovatelka není v registru vozidel zapsaná jako vlastník, ale jen jako provozovatel, po ní požadoval vrácení dávky.</li><li>Problém vstupu s kočárkem do obchodu, kdy prodejce plošným zákazem nepřímo diskriminoval z důvodu pohlaví (rodičovství). Legitimního cíle (bezpečnosti zákazníků) šlo dosáhnout mírnějším opražením (např. zákazem vstupu s kočárky pouze v případě většího počtu zákazníků v obchodě. Provozovatel prodejny na tuto variantu nakonec přistoupil.</li><li>Několik podobných případů týkajících se školního stravování, zejména při potřebě bezlepkové stravy u nemocných celiakií, ale i při požadavcích na alternativní stravování (vegetariánství, veganství).</li></ul>      <p>Ombudsmanka rovněž informovala o závěrech svého výzkumu slaďování osobního a rodinného života, který provedla na většině ministerstev. Situace na ministerstvech se liší, ale všechna využívají pouze některé z možných flexibilních forem práce. </p> <p>Část zprávy ombudsmanky se týká jejích poznatků o dopadech novelizace zákonů v sociální oblasti, konkrétně v souvislosti s veřejnou službou a výplatou příspěvku na živobytí v poukázkách. Ombudsmanka upozornila na extrémně nespravedlivé dopady úpravy veřejné služby, zejména na skutečnost, že lidem jde k tíži nedostatek míst k výkonu veřejné služby a nezohledňuje se ani jejich zdravotní stav. Upozornila rovněž na neopodstatněnost plošného vyplácení dávek v poukázkách a k nespravedlivým dopadům na konkrétní skupiny lidí v hmotné nouzi.</p> <p><a title="Otevření do nového okna" href="https://www.ochrance.cz/fileadmin/user_upload/zpravy_pro_poslaneckou_snemovnu/Ctvrtletky/2017/2017_4-Q.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva o činnosti ve 4. čtvrtletí</a> (338.8 kB, Adobe Acrobat dokument)</p> <p>Příloha: <a title="Otevření do nového okna" href="https://www.ochrance.cz/fileadmin/user_upload/zpravy_pro_poslaneckou_snemovnu/Ctvrtletky/2017/2017_4-Q-sankce.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> případy, v nichž se nepodařilo dosáhnout nápravy</a> (231.8 kB, Adobe Acrobat dokument)</p>
