---
title: "Koronavirus a senioři v péči neregistrovaných zařízení"
vystupy:
  - tz
oldUrl: "/aktualne/tiskove-zpravy-2020/koronavirus-a-seniori-v-peci-neregistrovanych-zarizeni/"
date: 2020-04-07
perex: "<p>Pozornost se v posledních dnech soustředí na zajišťování a distribuci ochranných pomůcek a jiných prostředků do zařízení sociálních služeb či následné péče, která poskytují péči seniorům. Na tato zařízení míří také opatření, která vydal ministr zdravotnictví, jejichž cílem je zabránění nákazy a šíření nemoci COVID-19. Péči o seniory však zajišťují také zařízení či poskytovatelé, kteří ke své činnosti nemají potřebná oprávnění. Tato zařízení se mohou nacházet mimo distribuční systém ochranných prostředků. Nikdo v tuto chvíli neví, zda jsou v nich senioři před nákazou chráněni nebo kolik z nich je případně nakažených.</p>"
---

<!-- imported from the old website -->

<p>Oprávnění k poskytování služeb negarantuje pouze zajištění kvality péče a možnost vnější kontroly, ale také prosté povědomí o existenci. Ta je v současné chvíli zásadní pro včasnou prevenci nákazy, distribuci ochranných pomůcek, dezinfekce, tvoření pandemických plánů, plánování kapacit krizových lůžek apod.</p><p>“Zařízení, která poskytují služby lidem závislým na péči bez oprávnění (tzv. neregistrovaná zařízení), mohou mít různou podobu a velikost. Může jít o péči poskytovanou v penzionech či rodinných domech, zajišťovanou tzv. asistenty sociální péče či jiným personálem, který nemusí mít potřebnou kvalifikaci. Může jít o aktivitu soukromých osob, obchodních společností či zastřešenou spolkovou činností. Pro laika je rozpoznání takové služby na první pohled obtížné a nezbývá, než legálnost takové služby ověřit v <a title="Otevření do nového okna" href="http://iregistr.mpsv.cz/" target="_blank">registru poskytovatelů sociálních služeb</a>  nebo<a href="https://nrpzs.uzis.cz/" target="_blank"> národním registru poskytovatelů zdravotních služeb</a>. Na rizika vyplývající z činnosti těchto zařízení ombudsman dlouhodobě upozorňuje (<a href="/uploads-importochrana_osob/ZARIZENI/Socialni_sluzby/SZ-Neregistrovana_web.pdf" target="_blank">zpráva z návštěv</a>),” vysvětluje zástupkyně ombudsmana Monika Šimůnková. </p><p>“Apeluji na každého, kdo má povědomí o činnosti tzv. neregistrovaných zařízení, aby kontaktoval krizový štáb kraje nebo krizový štáb obce s rozšířenou působností. Smyslem takového jednání je zajištění ochrany a pomoci zranitelným osobám, které jsou závislé na péči a v péči takového zařízení. Takových osob jsou stovky. Zároveň vyzývám krizové štáby, aby i těmto zařízením poskytly pomoc. Situace je vážná a nemůže si dovolit žádný zbytečný hazard,” upozorňuje Monika Šimůnková.</p>
