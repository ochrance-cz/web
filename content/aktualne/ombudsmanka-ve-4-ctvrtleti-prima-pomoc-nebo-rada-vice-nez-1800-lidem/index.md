---
title: "Ombudsmanka ve 4. čtvrtletí: přímá pomoc nebo rada více než 1800 lidem"
oldUrl: "src/www.ochrance.cz/aktualne/tiskove-zpravy-2018/ombudsmanka-ve-4-ctvrtleti-prima-pomoc-nebo-rada-vice-nez-1800-lidem"
date: 2018-01-19
perex: "<p>Za poslední tři měsíce loňského roku ombudsmanka vyřídila 2092 podnětů. Pomohla v nich více než 1200 stěžovatelům. Dalším více než 600 lidem, jejichž problémy nebyly v její působnosti, poskytla alespoň stručnou radu či vysvětlení.</p>"
---

<!-- imported from the old website -->

<p>Ve stejném období se na ombudsmanku obrátilo 1989 lidí se stížnostmi a žádostmi o pomoc. Nejčastěji, v 370 případech, šlo po podněty z oblasti sociálního zabezpečení. 144 lidí se na ombudsmanku obrátilo v souvislosti se stavebním řádem, nejčastěji s problémy týkajícími se umístění stavby a stavebního povolení. Mírně ve čtvrtém čtvrtletí vzrostl počet podnětů týkajících se ochrany práv dětí a rodiny a rovněž podnětů z oblasti práce a zaměstnanosti.</p> <p>Pochybení úřadů zjistila ombudsmanka ve 143 případech. V poměru k počtu podnětů úřady nejčastěji chybovaly v záležitostech týkajících se cizinců, především v souvislosti s povolením k dlouhodobému pobytu. Vzrostl i počet zjištěných pochybení v oblasti sociálního zabezpečení – každý 12. vyřízený případ končil konstatováním pochybení (ve 3. čtvrtletí šlo o každý 16. případ). Nejčastěji se zde chybovalo v souvislosti s dávkami pomoci v hmotné nouzi, příspěvkem na péči a invalidním důchodem. S výjimkou jednoho případu týkajícího se dávek pomoci v hmotné nouzi, se ale ombudsmance vždy podařilo zajistit nápravu. V oblasti sociálního zabezpečení ombudsmanka ve 4. čtvrtletí pomohla nebo poradila jak postupovat pro vyřešení problému 330 lidem.</p><p> Šedesáti stěžovatelům jsme ve čtvrtém čtvrtletí přímo pomohli či poradili v oblasti práce a zaměstnanosti. Nejčastěji šlo o problémy s vyřazením z evidence uchazečů o zaměstnání. Stejnému počtu lidí jsme pomohli a poradili při zajištění plynulosti soudních řízení. V oblasti stavebnictví šlo dokonce o téměř 150 lidí, kterým jsme pomohli řešit jejich potíže se stavebními úřady v záležitostech týkajících se především povolování staveb nebo změn staveb, s řízeními o odstranění nebo dodatečné povolené stavby.</p>
