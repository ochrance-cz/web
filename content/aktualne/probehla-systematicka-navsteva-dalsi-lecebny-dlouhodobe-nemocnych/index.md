---
title: "Proběhla systematická návštěva další léčebny dlouhodobě nemocných"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/probehla-systematicka-navsteva-dalsi-lecebny-dlouhodobe-nemocnych/"
date: 2015-04-23
perex: "<p>Ve dnech 15. a 16. dubna 2015 veřejná ochránkyně práv provedla druhou ze série systematických návštěv léčeben dlouhodobě nemocných. Sérii návštěv celkem přibližně šesti zařízení tohoto typu ochránkyně plánuje provést v průběhu tohoto roku. Po jejím ukončení vydá zprávu, v níž shrne poznatky o špatné i dobré praxi, která aktuálně v léčebnách dlouhodobě nemocných panuje.</p>"
---

<!-- imported from the old website -->

<p>Systematická návštěva proběhla v léčebně pro dlouhodobě nemocné provozované společností Interna Co. spol. s r. o. v Praze na adrese Chitussiho 144/1 a kromě pěti právníků z Kanceláře veřejného ochránce práv se jí zúčastnila také lékařka MUDr. Eva Balnerová a zdravotní sestry Mgr. Monika Čajko Eibichtová a Mgr. Tomáš Petr, Ph.D. V průběhu návštěvy byla hlavní pozornost věnována soukromí a důstojnosti pacientů, kvalitě poskytovaných zdravotních služeb (co do možného špatného zacházení s pacienty) a materiálnímu a personálnímu zajištění fungování zařízení. Jelikož se v rámci zařízení nacházejí také tzv. sociální lůžka, byla návštěva částečně zaměřena i na podmínky, za kterých jsou zařízením poskytovány sociální služby.</p><p>V současnosti veškeré poznatky a podklady získané členy týmu, který byl ochránkyní provedením systematické návštěvy pověřen, ochránkyně vyhodnocuje. Zprávu z návštěvy zařízení, která může obsahovat i doporučení k nápravě, vydá v horizontu dvou či tří měsíců. Tato zpráva bude nejprve zaslána zařízení a na jejím základě bude probíhat důvěrná komunikace mezi ochránkyní a tímto zařízením. Teprve za situace, že by zařízení odmítlo doporučení ochránkyně reflektovat či je splnilo nedostatečně, se může ochránkyně rozhodnout se zprávou seznámit veřejnost.</p>
