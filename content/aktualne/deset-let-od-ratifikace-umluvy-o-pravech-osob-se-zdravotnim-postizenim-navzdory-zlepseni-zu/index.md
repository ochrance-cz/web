---
title: "Deset let od ratifikace Úmluvy o právech osob se zdravotním postižením: navzdory zlepšení zůstává mnoho výzev"
tags:
  - Tisková zpráva
oldUrl: "/aktualne/tiskove-zpravy-2019/deset-let-od-ratifikace-umluvy-o-pravech-osob-se-zdravotnim-postizenim-navzdory-zlepseni-zu"
date: 2019-11-06
perex: "<p>V pátek 1. listopadu uspořádala ombudsmanka k desátému výročí ratifikace Úmluvy o právech osob se zdravotním postižením konferenci. Česká republika patřila k prvním zemím, které tuto Úmluvu ratifikovaly. Spolu s Úmluvou vznikl tzv. Opční protokol, který ale pro Českou republiku doposud není závazný. Protokol, jehož ratifikace pořád vázne, je v druhém čtení v Poslanecké sněmovně a hlasovat by se o něm mělo v pátek 8. listopadu. Jeho ratifikace by představovala další možnosti posílení ochrany práv lidí s postižením. </p>"
---

<!-- imported from the old website -->

<p>„V souvislosti s postižením se nejčastěji řeší zdravotní péče a bohužel se přehlíží, že stejně důležité jsou otázky bydlení, práce a sociální problémy a že všechny tyto věci musí řešit koordinovaně a současně. Proto je nejzásadnější změnou, o kterou je třeba usilovat, legislativní ukotvení „ucelené rehabilitace“, což právě znamená nejen rehabilitaci zdravotní, ale také sociální či pracovní. Teprve tak bude možné zajistit, aby se člověk s postižením mohl plně zapojit do běžného života,“ vysvětluje ombudsmanka Anna Šabatová.</p> <p>Konference se nesla v duchu odhodlání lidí s postižením k většímu aktivismu, posílení jejich postavení ve společnosti i v rámci rozhodovacích pravomocí.  Účastníci se shodli na tom, že mezi největší problémy patří přístupnost veřejné správy, přístupnost informací a překážky v zaměstnávání lidí s postižením. Kritika zazněla zejména vůči neefektivním nástrojům aktivní politiky zaměstnanosti a absenci právní úpravy ucelené rehabilitace. Kvalitu života lidí s postižením by zvýšila i větší provázanost sociálních a zdravotních služeb.</p> <p>Dalším dotčeným tématem byla přístupnost informací, voleb a veřejné správy. Ombudsmanka k tomu uvádí: „Je třeba zabezpečit, aby lidé rozuměli veřejné správě a měli přístup k informacím ve správné formě. Je dobře, že Ministerstvo vnitra přijalo <a href="https://www.mvcr.cz/soubor/etr-metodika-srozumitelneho-a-zjednoduseneho-vyjadrovani-ve-verejne-sprave-pdf.aspx" target="_blank">metodiku</a> pro úředníky jak psát metodou snadného čtení (pro lidi s mentálním postižením. Do budoucna je však třeba zapracovat na srozumitelnosti také pro ostatní skupiny.“ Sama Kancelář VOP usiluje o zpřístupnění své komunikace všem lidem a to jak po formální tak obsahové stránce.</p> <p>Pokračovat v započatých diskuzích můžete již 29. listopadu 2019 na Setkání organizací hájících práva lidí s postižením v Kanceláři VOP v Brně.</p> <p><b>Úmluva</b><span style="font-size: 12.8px;">: </span><a href="http://www.spmpcr.cz/wp-content/uploads/delightful-downloads/2015/06/mezinarodni_umluva_ETR.pdf" style="font-size: 12.8px;"><a href="http://www.spmpcr.cz/wp-content/uploads/delightful-downloads/2015/06/mezinarodni_umluva_ETR.pdf" target="_blank">www.spmpcr.cz/wp-content/uploads/delightful-downloads/2015/06/mezinarodni_umluva_ETR.pdf</a></a></p><p><b>Opční protokol:</b> <a href="/uploads-import/CRPD/Umluva-protokol-CJ.pdf" target="_blank">/uploads-import/CRPD/Umluva-protokol-CJ.pdf</a></p><p style="line-height: 17.92px; font-size: 12.8px;">Pozvánka konference je dostupná <a href="file:///S:/Sekce%20pr%C3%A1vn%C3%AD/ODD%C4%9ALEN%C3%8D/-IX-%20Ochrana%20pr%C3%A1v%20osob%20se%20zdrav.%20posti%C5%BEen%C3%ADm/SPOLUPRACUJ%C3%8DC%C3%8D%20ORGANIZACE/DPOs/setk%C3%A1n%C3%AD%2029.11.2019/Pozv%C3%A1nka%20na%20setk%C3%A1n%C3%AD%2029.%20listopadu%202019.pdf" target="_blank">zde</a>.</p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_1_01.jpg.jpg" width="659" height="439" alt="" /></p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_2_01.jpg.jpg" width="677" height="452" alt="" /></p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_3.jpg.jpg" width="677" height="452" alt="" /></p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_4.jpg.jpg" width="677" height="452" alt="" /></p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_5.jpg.jpg" width="677" height="452" alt="" /></p><p style="line-height: 17.92px; font-size: 12.8px;"><img src="https://www.ochrance.cz/uploads/RTEmagicC_6.jpg.jpg" width="677" height="452" alt="" /></p>
