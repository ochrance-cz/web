---
title: "Platová nerovnost mezi ženami a muži v EU stále přetrvává"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/platova-nerovnost-mezi-zenami-a-muzi-v-eu-stale-pretrvava/"
date: 2018-11-27
perex: "<p>V rámci Evropského dne rovného odměňování upozornila Evropská komise, že ženy v EU vydělávají průměrně o 16,2 % méně než muži.</p>"
---

<!-- imported from the old website -->

<p>Evropská komise si klade za cíl zvyšovat povědomí o rozdílech v odměňování žen a mužů. Na platovou nerovnost proto pravidelně upozorňuje prostřednictvím Evropského dne rovného odměňování. Ten každý rok připadá na den, od kterého ženy ve srovnání s muži pracují po zbytek roku zadarmo. Na základě průměrného evropského platového rozdílu letos tento den připadl na 3. listopad.</p> <p>Evropská komise v říjnu v této souvislosti uvedla, že ženy v EU vydělávají v průměru o 16,2 % méně než muži. Tento rozdíl má negativní dopad na ženy nejen během jejich kariéry, ale obzvláště po odchodu do důchodu. Rozdíl ve výši důchodů totiž činí 36,6 %. Faktorů, které ovlivňují platové rozdíly je celá řada. Komise uvádí, že ženy například častěji než muži pracují na částečný úvazek, dále pracují v odvětvích s nízkými platy a velmi často plní roli primárních pečovatelek členů své rodiny. Ve firmách se rovněž potýkají s fenoménem tzv. skleněného stropu, který označuje překážky bránící ženám v pracovním postupu. </p> <p>Komise si uvědomuje, že platovou nerovnost nelze odstranit okamžitě, podle ní však existují určité způsoby, jak docílit konkrétních změn. Jedním z nich je usilovat o zlepšení rovnováhy mezi pracovním a soukromým životem. K této otázce tak Komise připravila návrh směrnice, která by měla přinést zlepšení práv a podporu rodinám pracujících rodičů, a to například opatřením umožňujícím rodičům a pečujícím osobám lepší kariérní postup, dále zvláštní dovolenou pro pečující osoby či pracovní volno pro otce při narození dítěte. Komise proto vyzývá Evropský parlament a Radu k projednání návrhu a dokončení potřebné legislativy.</p> <p>Komise ve svém prohlášení rovněž připomněla spuštění Akčního plánu na období 2017–2019, který je zaměřen na odstraňování rozdílů v odměňování. Akční plán vymezuje osm klíčových oblastí činnosti, na které je nutno se zaměřit, například boj proti segregaci pracovního trhu, rozbití „skleněného stropu“ nebo boj s předsudky a stereotypy.</p> <p>Celé prohlášení Komise zde:</p> <p><a title="Otevření do nového okna" href="http://europa.eu/rapid/press-release_STATEMENT-18-6184_en.htm" target="_blank">http://europa.eu/rapid/press-release_STATEMENT-18-6184_en.htm</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /><span style="font-size: 12.8px;"> </span></p> <p>Akční plán EU zde:</p> <a href="https://eur-lex.europa.eu/legal-content/CS/TXT/?uri=COM:2017:678:FIN" target="_blank">https://eur-lex.europa.eu/legal-content/CS/TXT/?uri=COM:2017:678:FIN</a>
