---
title: "Stanovisko BUSINESSEUROPE k problematice nerovného odměňování mužů a žen"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/stanovisko-businesseurope-k-problematice-nerovneho-odmenovani-muzu-a-zen/"
date: 2015-08-10
perex: "<p>Organizace BUSINESSEUROPE, sdružující 41 podnikatelských a zaměstnavatelských svazů z 35 zemí Evropy, vydala dne 23. června 2015 stanovisko k otázce nerovného odměňování mužů a žen. V něm kriticky nahlíží především na doporučení Evropské komise o posílení zásady rovného odměňování mužů a žen prostřednictvím transparentnosti.</p>"
---

<!-- imported from the old website -->

<p class="align-blok">Doporučení, jež má pro členské státy nezanedbatelnou váhu, se podle BUSINESSEUROPE ubírá špatným směrem, když otázku rovného odměňování mužů a žen chápe pouze jako otázku stejné odměny za rovnocennou práci. Podle organizace přitom není pochyb o tom, že právní předpisy evropských států vcelku uspokojivě zaručují stejnou mzdu za rovnocennou práci; i v případech, kdy je v daném státě tato zásada veskrze uplatňována, však problém rozdílu mezi mzdami mužů a žen přetrvává. Příčinou má být odhlížení od skutečných příčin této problematiky, jež je mnohem komplexnější. </p><p class="align-blok">Rovné odměňování je tu chápáno jako srovnání odměn všech pracujících žen a všech pracujících mužů, nikoliv jako rovné odměňování mužů a žen na stejné pozici, s obdobnými kompetencemi, stejnou kvalifikací a u stejného zaměstnavatele. Rozdíl v odměňování mužů a žen podle BUSINESSEUROPE spočívá zejména v odvětvové segregaci založené na historických profesních schématech, a neznamená tedy nutně nedodržování stejného odměňování za obdobnou práci či diskriminaci mezi pohlavími. </p><p class="align-blok">Problémem jsou tu podle stanoviska zažité genderové role ve společnosti a rozdílné volby povolání mužů a žen. Organizace tak řešení vidí ve větším důrazu na sladění osobního a profesního života prostřednictvím několika nástrojů: brzký návrat do práce, propracovaná síť služeb spojených s péčí o děti včetně škol a motivace výběru povolání dle nadání a zájmu jednotlivce, nikoliv dle společností zažitých schémat a rolí. </p><p class="align-blok">Požadavek na povinné zveřejňování mezd zaměstnanců včetně příplatků a odměn, jenž je jádrem doporučení Evropské komise, pak považuje za zatěžující a kontraproduktivní. Namísto toho by instituce Evropské unie měly klást důraz na řešení skutečných příčin rozdílných odměn mužů a žen v jednotlivých členských státech, nikoliv však ukládáním dalších povinností, jež se dle BUSINESSEUROPE ukazují být v řešení této otázky neefektivními.</p><p class="align-blok">Stanovisko (position paper) je v anglickém jazyce dostupné <a title="Otevření do nového okna" href="http://www.businesseurope.eu/Content/Default.asp?PageID=568&amp;DocID=34250" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p class="align-blok">Doporučení Evropské komise je dostupné v českém jazyce <a title="Otevření do nového okna" href="/uploads-import/DISKRIMINACE/aktuality/Doporuceni.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (778.5 kB, Adobe Acrobat dokument). </p>
