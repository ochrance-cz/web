---
title: "Nová studie ze Severního Irska zkoumá zacházení se ženami v zaměstnání během těhotenství a mateřské dovolené"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2016/nova-studie-ze-severniho-irska-zkouma-zachazeni-se-zenami-v-zamestnani-behem-tehotenstvi/"
date: 2016-12-12
perex: "<p>Severoirská Equality Commission (Komise pro rovné zacházení, dále jen „Komise“) vydala zprávu Expecting Equality: a Formal Investigation under the Sex Discrimination (Northern Ireland) Order 1976 pojednávající o zacházení s těhotnými ženami a matkami na pracovišti. Zpráva vychází z šetření Komise, která zjišťovala zkušenosti žen v zaměstnání v souvislosti s těhotenstvím, mateřskou dovolenou a následným návratem zpět do práce. Část výzkumu se také zaměřila na firmy, které se podělily o svoje zkušenosti z pohledu zaměstnavatelů.</p>"
---

<!-- imported from the old website -->

<p class="MsoNormal" style="text-align:justify">Průzkum ukázal, že polovina
respondentek se domnívá, že těhotenství a mateřská dovolená negativně ovlivnily
jejich kariéru. Oslovené ženy sdělily, že byly znevýhodňovány nebo s nimi
bylo neférově zacházeno právě v době těhotenství nebo když odešly na
mateřskou dovolenou. To mělo negativní dopad na jejich kariéru, finance či
status v práci. Konkrétně se jednalo o snížení počtu pracovních hodin, změnu
pracovní pozice bez jejich souhlasu, ztrátu možnosti zvýšení platu či bonusových
příplatků nebo dokonce ztrátu zaměstnání. Většina respondentek měla rovněž dobré
povědomí o svých zaměstnaneckých právech, nicméně nebyly ochotné domoci se
svých práv legální cestou, a to především z důvodu obav z poškození
kariéry, velkého stresu a finančních výloh či pocitu marnosti.</p>

<p class="MsoNormal" style="text-align:justify">Výzkum ale přinesl i pozitivní
výsledky. Téměř polovina dotázaných žen uvedla, že je jejich zaměstnavatelé
během těhotenství podporovali a jejich návrat do práce proběhl bez komplikací. I
většina z dotázaných firem uvedla, že uplatňují takovou zaměstnaneckou
politiku, která zaměstnankyně v těhotenství a po porodu podporuje a
vychází jim vstříc ve skloubení pracovních povinností a péči o dítě.</p>

<p class="MsoNormal" style="text-align:justify">Podle Komise ale celkové výsledky
šetření znamenají, že by se měla této problematice věnovat větší pozornost.
Zákon zakazující diskriminaci na základě pohlaví byl přijat již v roce
1976 a podle Komise je tak nepřijatelné, aby měly ženy takovou zkušenost ještě v dnešní
době. Diskriminace na základě pohlaví je druhou nejčastější formou
diskriminace, se kterou se na Komisi lidé obracejí a nejčastěji se týká právě
zaměstnanecké oblasti. </p>

<p class="MsoNormal" style="text-align:justify"><span style="font-size: 12.8px;">Celá zpráva je ke stažení </span><a href="http://www.equalityni.org/Footer-Links/News/Employers-Service-Providers/Investigation-into-pregnancy-and-maternity-at-work" target="_blank" style="font-size: 12.8px;">na tomto odkazu</a><span style="font-size: 12.8px;">. </span></p>
