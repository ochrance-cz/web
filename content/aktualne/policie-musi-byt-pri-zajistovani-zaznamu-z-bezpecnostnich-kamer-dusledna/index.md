---
title: "Policie musí být při zajišťování záznamů z bezpečnostních kamer důsledná"
vystupy:
  - tz
oldUrl: "/aktualne/tiskove-zpravy-2016/policie-musi-byt-pri-zajistovani-zaznamu-z-bezpecnostnich-kamer-dusledna"
date: 2016-08-16
perex: "<p>Je obecně známou skutečností, že jsou záběry z bezpečnostních kamer po čase přemazány další nahrávkou a případné důkazy jsou nenávratně zničeny. To se stalo v případě muže, který byl fyzicky napaden neznámým útočníkem. Policie se k záznamům, které mohly odhalit jeho identitu, dostala až skoro po třech týdnech. Pozdě. </p>"
---

<!-- imported from the old website -->

<p>V jednom krajském městě šel muž na banální zubařský zákrok. Omylem zazvonil na špatný zvonek. Vzápětí na něj fyzicky zaútočil neznámý muž a utekl. V domě se nacházely bezpečností kamery, které tento útok pravděpodobně zaznamenaly. K záznamům však měl přístup pouze správce domu, který byl dlouhodobě v pracovní neschopnosti. Policisté vyčkávali, až se muž uzdraví a vrátí do práce. Nevyvinuli jinou aktivitu k získání nahrávek z bezpečnostních kamer. Správce budovy se uzdravil 19 dnů po tomto incidentu. Záznamy však byly archivovány pouze 14 dnů a poté byly přemazány dalšími záběry. Důkazy tedy byly zničeny. </p> <p><span style="line-height: 17.92px; font-size: 12.8px;">V tomto případě už jsme proto nápravy dosáhnout nedokázali. Ředitelství příslušné krajské policie však upozornilo své podřízené útvary, že musí v podobných případech při zajišťování důkazů postupovat mnohem důrazněji. Lze proto doufat, že už v budoucnu k podobné nedbalosti docházet nebude. </span></p>
