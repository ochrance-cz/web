---
title: "Ochránkyně se setkala s francouzskou Generální inspektorkou míst, kde se nachází osoby omezené na svobodě"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/ochrankyne-se-setkala-s-francouzskou-generalni-inspektorkou-mist-kde-se-nachazi-osoby-omezen/"
date: 2014-12-01
perex: "<p>Ochránkyně se sešla s Adeline Hazan, nejvyšší představitelkou francouzského národního preventivních mechanismu. Jednaly spolu u příležitosti setkání zástupců českého, francouzského, gruzínského, maďarského, polského a slovinského národního preventivního mechanismu (NPM) a pracovníků kanceláře slovenské ombudsmanky, které se uskutečnilo ve dnech 27. až 28. listopadu 2014 v Brně.</p>"
---

<!-- imported from the old website -->

<p>Anna Šabatová s nejvyšší představitelkou francouzského NPM jednala především o prioritách týkajících se systematických návštěv. Z diskuse vyplynulo, že Adeline Hazan si klade za cíl posílit monitorování zacházení s pacienty na psychiatriích a pokračovat v ambiciózním projektu svého předchůdce a dokončit navštěvování všech francouzských věznic. Řeč dále byla o nových kompetencích francouzského Generálního inspektora, jemuž bylo svěřeno také sledování vyhoštění cizinců a umožn<a name="_GoBack"></a>ěno za určitých okolností nahlížet do zdravotnické dokumentace. V neposlední řadě si pak ochránkyně s Adeline Hazan vyměnila poznatky týkající se počtu osob v zabezpečovací detenci (ve Francii od roku 2010 pouze 5 lidí) a jednotného odívání ve věznicích (ve Francii tato praxe již řadu let neexistuje). </p><p>Adeline Hazan se funkce generální inspektorky míst, kde se nachází osoby omezené na svobodě, ujala v září 2014 a cesta na jednání s českou veřejnou ochránkyní práv Annou Šabatovou pro ni byla první zahraniční cestou v této funkci.</p><p><img src="https://www.ochrance.cz/uploads/RTEmagicC_npm-meeting-18.jpg.jpg" height="459" width="625" alt="" /></p><p><img src="https://www.ochrance.cz/uploads/RTEmagicC_npm-meeting-19.jpg.jpg" height="428" width="631" alt="" /></p>
