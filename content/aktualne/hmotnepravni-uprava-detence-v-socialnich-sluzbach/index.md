---
title: "Hmotněprávní úprava detence v sociálních službách"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/hmotnepravni-uprava-detence-v-socialnich-sluzbach/"
date: 2016-08-01
perex: "<p></p>"
---

<!-- imported from the old website -->

<p>Dne 1. srpna vstupuje v účinnost novela zákona č. 108/2006 Sb., o sociálních, která mimo jiné upravuje podmínky nedobrovolného držení klienta v zařízení sociálních služeb -  tzv. <b>detenci v sociálních službách</b>.</p> <p>Přestože zákon o sociálních službách předpokládá, že sociální služby jsou poskytovány na základě dobrovolného souhlasu klienta, ne vždy tomu tak je. Novela zákona o sociálních službách tak reaguje na situace, kdy osoba <b>neprojevila souhlas</b> s uzavřením smlouvy o poskytnutí <b>pobytové sociální služby</b><sup>[1]</sup>. V takovém případě pak může smlouvu uzavřít <b>opatrovník</b> nebo <b>obec s rozšířenou působností</b> a to při splnění dvou podmínek a to:</p> <p>a)     neposkytnutí okamžité pomoci při řešení nepříznivé sociální situace by osobě v důsledku oslabení nebo ztráty schopnosti z důvodu nepříznivého zdravotního stavu způsobeného duševní poruchou ohrozilo život nebo by jí hrozilo vážné poškození zdraví anebo by totéž hrozilo osobám v jejím okolí</p> <p>b)     osobě není možné zajistit podporu a pomoc mírnějším a méně omezujícím opatřením.<sup>[2]</sup></p> <p>Dále pak novela řeší případy, kdy klient pobytové sociální služby, projeví <b>vážně míněný nesouhlas</b> s jejím dalším poskytováním a současně není schopen sám smlouvu vypovědět. Tehdy vzniká poskytovateli dané sociální služby (dále jen „poskytovatel“) povinnost nejpozději do 24 hodin tuto skutečnost oznámit soudu<sup>[3]</sup>. Zároveň je poskytovatel povinen informovat také toho, kdo za klienta uzavřel smlouvu o sociální službě, a to bez zbytečného odkladu<sup>[4]</sup>. Vedle poskytovatele sociálních služeb se na soud s návrhem na vyslovení nepřípustnosti držení v zařízeních sociálních služ<a name="_GoBack"></a>eb může obrátit kdokoliv, kdo má podezření, že je zde klient držen proti své vůli a současně není schopen sám vypovědět smlouvu o sociální službě.</p> <p>Poskytovatel sociálních služeb má povinnost vést evidenci klientů, za které uzavřel smlouvu o poskytnutí služby opatrovník nebo obec s rozšířenou působností. Poskytovatel je rovněž povinen vést záznamy o situacích, kdy klient projevil vážně míněný nesouhlas s poskytnutím služby. Tato evidence musí obsahovat následující informace:</p><ul><li><span style="line-height: 17.92px; font-size: 12.8px;">jméno, příjmení a datum narození osoby,</span></li><li><span style="line-height: 17.92px; font-size: 12.8px;">datum zahájení poskytování pobytové sociální služby,</span></li><li><span style="line-height: 17.92px; font-size: 12.8px;">jméno, příjmení opatrovníka a adresa pro doručování nebo označení obecního úřadu obce s rozšířenou působností, který uzavřel smlouvu o poskytování pobytové sociální služby podle § 91a zákona o sociálních službách,</span></li><li><span style="line-height: 17.92px; font-size: 12.8px;">datum a četnost projevených vážně míněných nesouhlasů osoby s poskytováním pobytové sociální služby, včetně popisu situace,</span></li><li><span style="line-height: 17.92px; font-size: 12.8px;">záznam o splnění povinnosti oznámit soudu podle § 91b odst. 1 zákona o sociálních službách skutečnost, že osoba projevila vážně míněný nesouhlas s poskytováním pobytové sociální služby, a</span></li><li><span style="line-height: 17.92px; font-size: 12.8px;">popis vyřešení situace</span></li></ul> <p>Nenaplněním povinnosti vést tyto záznamy se pak poskytovatel dopouští správního deliktu, za který mu hrozí finanční postih.</p><p>V souvislosti s výše uvedeným je pak upraven i postup samotného soudu. Ten je povinen vydat rozhodnutí o přípustnosti držení v zařízení sociálních služeb do 45 dnů od zahájení řízení. Pro posouzení přípustnosti držení osoby v zařízení sociálních služeb musí soud provést množství důkazů: výslech samotného klienta sociální služby, ošetřujících lékařů, pracovníků sociální služby, osob, které sám klient navrhl. Dále si soud vyžádá písemnou zprávu hodnotící podmínky a okolnosti držení v zařízení sociálních služeb a to od obecního úřadu obce s rozšířenou působností<sup>[5]</sup> nebo od pracovníků vykonávající odbornou činnost v sociálních službách<sup>[6]</sup>.</p><p> Pokud soud dospěje k závěru, že držení klienta v zařízení sociálních služeb je dále nepřípustné, vydá o tomto rozhodnutí, které do 24 hodin doručí klientovi samotnému, jeho zástupci opatrovníkovi pro řízení, dané sociální službě, opatrovnickému soudu, obecnímu úřadu<a name="_GoBack"></a> obce s rozšířenou působností, v jehož obvodu má člověk trvalé nebo hlášené bydliště.</p><p><span style="font-size:11.0pt;line-height:115%;font-family:&quot;Calibri&quot;,&quot;sans-serif&quot;;
mso-ascii-theme-font:minor-latin;mso-fareast-font-family:Calibri;mso-fareast-theme-font:
minor-latin;mso-hansi-theme-font:minor-latin;mso-bidi-font-family:&quot;Times New Roman&quot;;
mso-bidi-theme-font:minor-bidi;background:yellow;mso-highlight:yellow;
mso-ansi-language:CS;mso-fareast-language:EN-US;mso-bidi-language:AR-SA"></span></p> <hr /> <p><i>[1] Pobytovými sociálními službami rozumí zákon o sociálních službách všechny ty, které jsou spojeny s ubytováním klientů v zařízeních sociálních služeb.</i></p> <p><i>[2] Ustanovení § 91a zákona o sociálních službách.</i></p> <p><i>[3] Soudu, v jehož obvodu se dané zařízení sociálních služeb nachází.</i></p> <p><i>[4] Ustanovení § 91b odst. 2 zákona o sociálních službách.</i></p><p style="line-height: 17.92px; font-size: 12.8px;"><i>[5] Ustanovení § 92 zákona o sociálních službách.</i></p><p style="line-height: 17.92px; font-size: 12.8px;"><i>[6] Ustanovení § 115 zákona o sociálních službách</i></p>
