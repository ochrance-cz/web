---
title: "Případ pro ombudsmana: Doklady pro děti narozené v cizině"
tags:
  - TV seriál
oldUrl: "/dalsi-aktivity/tv-serial/pripad-pro-ombudsmana-iii/pripad-pro-ombudsmana-doklady-pro-deti-narozene-v-cizine/"
date: 2008-06-10
perex: "<p></p>"
---

<!-- imported from the old website -->

<h1 class="Nadpis1">Doklady pro děti narozené v cizině</h1><p class="Normln-web"><span style="FONT-WEIGHT: bold">V pátek </span><span style="FONT-WEIGHT: bold">6</span><span style="FONT-WEIGHT: bold">. </span><span style="FONT-WEIGHT: bold">6</span><span style="FONT-WEIGHT: bold">. v 17:40 hod vysílá ČT</span><span style="FONT-WEIGHT: bold"> </span><span style="FONT-WEIGHT: bold">1 další díl cyklu Případ pro ombudsmana (reprízu vysílá ČT 2 v pondělí </span><span style="FONT-WEIGHT: bold">9</span><span style="FONT-WEIGHT: bold">. </span><span style="FONT-WEIGHT: bold">6</span><span style="FONT-WEIGHT: bold">. ve 12.25). </span><span style="FONT-WEIGHT: bold">Případ nazvaný Doklady pro děti narozené v cizině vypráví o tom, co všechno může potkat české občany pracující v zahraničí, když se jim tam narodí dítě</span><span style="FONT-WEIGHT: bold">.</span></p><h3 class="Nadpis2">„Doklady pro děti narozené v cizině“</h3><p class="Normln-web"><span style="FONT-STYLE: italic">Příběh o </span><span style="FONT-STYLE: italic">čekání na rodný list </span><span style="FONT-STYLE: italic">(spis. zn. VOP </span><span style="FONT-STYLE: italic">3132</span><span style="FONT-STYLE: italic">/200</span><span style="FONT-STYLE: italic">7</span><span style="FONT-STYLE: italic">). </span></p><p class="Normln-web">Od poloviny roku 2006 se zvýšil počet stížností na zdlouhavé vyřizování dokladů pro děti – české občany – narozené v cizině. Občané kritizovali neúměrně dlouhou dobu, která uplyne od podání žádosti o vydání osvědčení o státním občanství ČR do vydání rodného listu dítěte. Osvědčení o státním občanství ČR vyřizuje Úřad městské části Praha 1 a teprve s ním je možné žádat zápis narození do zvláštní matriky, vedené Úřadem městské části Brno-střed, a vydání českého rodného listu. Rodný list je nutný k vydání cestovního pasu dítěti, aby se i s ním mohli rodiče vrátit do země, v níž žijí a pracují. Celý tento nezbytný administrativní proces trval přibližně tři čtvrtě roku.</p><p class="Normln-web">Když se dítě – občan ČR – narodí v cizině, dostane cizozemský matriční doklad, který musí nechat rodiče přeložit úředně do češtiny. Aby se rodiče s dítětem mohli vrátit do ČR, musí jim konzulát vystavit jednorázový cestovní doklad, tzv. emergency pas, díky kterému se dítě dostane do republiky. Když ale rodiče v zahraničí pracují a chtějí se tam vrátit, může nastat problém, pokud se tam budou chtít vrátit i s dítětem. To totiž potřebuje cestovní pas, ale ještě předtím rodný list, jehož vystavení trvalo neúměrně dlouho.</p><p class="Normln-web">V lednu 2007 se manželům S. pracujícím v Lucembursku, narodila dcera. 1. února požádali prostřednictvím zastupitelského úřadu ČR české úřady o ověření českého státního občanství své dcery, přidělení rodného čísla a vydání rodného listu. Předložili všechny potřebné doklady, které na konzulátě ověřili. Ani po pěti měsících však české úřady nevyřídily žádnou z jejich žádostí. Tato situace s sebou nesla závažné dopady na soukromí a znemožňovala jim s dcerou cestovat. Vzhledem k tomu, že dcera nabyla v okamžiku narození státní občanství ČR, manželé S. se domnívali, že jsou porušována jejich Ústavou zaručovaná práva a svobody.</p><p class="Normln-web">V červnu 2007 se případem začala zabývat zástupkyně veřejného ochránce práv, která zjistila, že k systémovému řešení celé problematiky je nutná koordinace několika resortů. V říjnu proběhlo jednání se zástupci všech dotčených úřadů a ministerstva vnitra. Ministr Langr pak v prosinci zástupkyni ochránce informoval, že situace je již stabilizována, osvědčení o státním občanství jsou vydávána do 10 dnů a také rodný list na zvláštní matrice je vyřízen do 10 dnů. Čeští občané, kterým se v zahraničí narodí dítě, by se tak neměli ocitnout v situaci manželů S. Doklady pro děti by měly být vydávány v podstatně kratších lhůtách, aby se rodiče i s dítětem mohli vrátit z ČR do země svého nynějšího působení podle potřeby.</p><p class="Normln-web"> </p><p class="Normln-web">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p><p class="Normln-web"> </p>
