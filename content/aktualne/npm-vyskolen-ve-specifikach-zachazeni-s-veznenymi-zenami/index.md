---
title: "NPM vyškolen ve specifikách zacházení s vězněnými ženami"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/npm-vyskolen-ve-specifikach-zachazeni-s-veznenymi-zenami/"
date: 2015-08-31
perex: "<p></p>"
---

<!-- imported from the old website -->

<p>Ve dnech 10. – 13. 8. 2015 proběhla v Bristolu (Velká Británie) série interaktivních seminářů zaměřených na rozbor tzv. Bangkokských pravidel týkajících se zacházení se ženami ve věznicích. Semináře uspořádala Univerzita v Bristolu, přičemž oddělení dohledu nad omezováním osobní svobody Kanceláře veřejného ochránce práv vyslala své dva zástupce. Další účastníci byli např. z Polska, Bulharska, Německa, Švýcarska, Švédska a Senegalu. </p><p>Cílem bylo získání poznatků a znalostí o předcházení mučení a špatnému zacházení se ženami ve věznicích – de facto nácvik provádění systematické návštěvy vězeňského zařízení určeného pro ženy. </p><p>V průběhu seminářů byly vytvářeny modelové situace, ve kterých účastníci museli uplatňovat získané znalosti. Jednotlivé části byly tematizovány, přičemž základními tématy byla bezpečnost, zdraví a hygiena, specifika jednotlivých kategorií vězněných žen, kontakt s vnějším světem, atd. Přínosem byla převážně výměna zkušeností se zahraničními kolegy, kteří působí jako členové národních preventivních mechanismů (NPM) ve svých zemích.</p>
