---
title: "Nově vytvořená pracovní skupina Equinetu zaměřená na diskriminaci z důvodu pohlaví"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/nove-vytvorena-pracovni-skupina-equinetu-zamerena-na-diskriminaci-z-duvodu-pohlavi/"
date: 2013-04-17
perex: "<p>Dne 19. dubna 2013 se právnička oddělení rovného zacházení Jana Kvasnicová zúčastní prvního setkání pracovní skupiny evropské sítě EQUINET zaměřené na otázky související s genderovou rovností (rovností mužů a žen) v Paříži. </p>"
---

<!-- imported from the old website -->

<p class="align-blok">Pracovní skupina je platformou pro pracovníky antidiskriminačních míst (equality bodies), která pracují s genderovými tématy. Má za cíl rozpoutat diskusi, reflexi a činnost na podporu genderové rovnosti a potírání genderové diskriminace. Jedná se o novou pracovní skupinu, která byla vytvořena za účelem zesílení aktivit Equinetu proti genderové diskriminaci (diskriminaci založené na pohlaví) poté, co byla do činnosti Equinetu zahrnuta i práce dříve operující sítě Gender Equality Bodies Network, jíž nebyl veřejný ochránce práv členem.</p><p class="align-blok">Výsledkem činnosti pracovní skupiny má být publikování zprávy, která bude založena na výsledcích semináře zaměřeného na genderová témata. Za účelem naplnění tohoto cíle se budou v průběhu roku 2013 realizovat dvě tematická setkání. </p><p class="align-blok">Účelem prvního setkání realizovaného dne 19. dubna 2013 bude především seznámení členů a členek pracovní skupiny s prací ostatních antidiskriminačních míst, výsledky činnosti dříve operující sítě sdružující antidiskriminační místa zaměřená na rovnost mužů a žen, stanovení aktivit pracovní skupiny pro rok 2013 a téma odborného semináře určeného pro právníky a právničky antidiskriminačních míst plánovaného na září 2013.</p><p>Více informací o činnosti pracovních skupin Equinetu naleznete <a title="Otevření do nového okna" href="http://www.equineteurope.org/-Thematic-Working-Groups" target="_blank">zde</a> . </p>
