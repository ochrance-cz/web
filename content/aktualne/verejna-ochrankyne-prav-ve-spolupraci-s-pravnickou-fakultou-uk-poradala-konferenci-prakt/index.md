---
title: "Veřejná ochránkyně práv ve spolupráci s Právnickou fakultou UK pořádala konferenci „Praktická implementace článku 12 Úmluvy o právech osob se zdravotním postižením“"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/verejna-ochrankyne-prav-ve-spolupraci-s-pravnickou-fakultou-uk-poradala-konferenci-prakt/"
date: 2018-11-26
perex: "<p>Ve dnech 22. – 23. listopadu proběhla v prostorách Kanceláře veřejného ochránce práv konference, která mimo jiné ukázala, že soudy i nadále ve velkém omezují svéprávnost lidí se zdravotním postižením.</p>"
---

<!-- imported from the old website -->

<p> V rámci konference vystoupili přední odborníci z řad soudců, akademiků, zástupců ministerstev, metodiků veřejného opatrovnictví krajů nebo pracovníků organizací, které se snaží využívat nové legislativní nástroje podpory a ochrany. Organizace SKOK do života představila, jak funguje profesionální podpůrce. Společnost Svěřenecké fondy a trusty pak na praktickém příkladu ukázala, jak můžou institut svěřeneckého fondu využít rodiče k zajištění člověka se zdravotním postižením do budoucna.   </p><p>Ústřední otázky konference souvisely s dalšími aspekty implementace článku 12 Úmluvy. Je nutno nadále omezovat svéprávnost nebo postačí mírnější opatření? Lze v praxi využívat opatrovníka bez omezení svéprávnosti? Mají veřejní opatrovníci dostatečnou podporu ze strany státu?  </p><p>Na konferenci byly taktéž prezentovány statistiky z rozhodovací praxe soudů. Ty ukázaly, že je stále mnohem více osob omezených ve svéprávnosti (<b>39 419 případů</b> v letech 2014 – 2017), než u kterých je využíváno tzv. méně omezující opatření (např. <b>1477 případů</b> zastoupení členem domácnosti v letech 2014 – 2017).</p><p> Konference přinesla celou řadu dalších podnětů pro praxi, kdy bude z konference následně publikován sborník.</p>
