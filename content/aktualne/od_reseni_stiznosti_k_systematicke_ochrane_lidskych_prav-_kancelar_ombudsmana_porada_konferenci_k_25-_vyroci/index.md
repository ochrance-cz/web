---
title: Od řešení stížností k systematické ochraně lidských práv. Kancelář
  ombudsmana pořádá konferenci k 25. výročí
date: 2025-05-21T12:34:00
vystupy:
  - tz
perex: <p>Konference, která se koná právě dnes, je součástí letošních oslav
  výročí 25 let činnosti Kanceláře ombudsmana. Během minulých let ušla velký kus
  cesty. Od svých začátků, spojených s&nbsp;prvním ombudsmanem Otakarem
  Motejlem, v nichž se zaměřovala výhradně na stížnosti občanů, k&nbsp;dnešku,
  kdy se intenzivně připravuje na nové úkoly. Těmi se od 1. července stává
  ochrana dětských práv a&nbsp;činnost nezávislé národní instituce zaměřené
  na&nbsp;prosazování lidských práv obecně (NHRI).&nbsp;</p>
attachments:
  - title: Podrobněji národní lidskoprávní instituci
    file: https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/
  - title: Podrobněji o dětském ombudsmanovi
    file: https://deti.ochrance.cz/kdo/detskyombudsman//
  - title: Fact sheet – 25 let ombudsmana v ČR
    file: https://www.ochrance.cz/aktualne/od_reseni_stiznosti_k_systematicke_ochrane_lidskych_prav-_kancelar_ombudsmana_porada_konferenci_k_25-_vyroci/factsheet_do_tz.pdf
---
<p>Řadu významných hostů přivítala ve středu 21. května Kancelář ombudsmana na konferenci nazvané „25 let činnosti veřejného ochránce práv“. Patří k&nbsp;nim například ombudsmani Slovenska a Maďarska – Róbert Dobrovodský a Ákos Kozma, zástupce polského ombudsmana Adam Krzywoń, slovenský komisař pro děti Jozef Mikloško, předseda Nejvyššího správního soudu Karel Šimka, nejvyšší státní tajemník Jindřich Fryč či zástupci akademické sféry David Kosař a Dalibor Jílek.</p>
<p>
<i>„25. výročí Kanceláře ombudsmana je připomenutím toho, jak jsme v&nbsp;Česku v ochraně práv pokročili. Zároveň letošní oslavy vnímám jako uznání náročné práce a odhodlání mnoha lidí, kteří zanechali svou stopu na této čtvrtstoletí dlouhé cestě. Každý z&nbsp;nich si zaslouží velké poděkování,“</i> řekl ombudsman Stanislav Křeček u příležitosti dnešní konference.</p>
<p>Podobně to vidí i zástupce ombudsmana Vít Alexander Schorm: 
<i>„Když se ohlédnu za tím, co všechno za uplynulé roky Kancelář ombudsmana vykonala, jsem hrdý na to, jak se v&nbsp;českém prostředí zavedla a jaký respekt si získala u politiků, odborníků i mezi občany.“ &nbsp;</i></p>
<p>Od prvopočátků v&nbsp;roce 2000 se toho událo mnoho. V&nbsp;prvních letech se ombudsman zaměřoval výhradně na&nbsp;agendu stížností a ochranu lidí před nesprávným konáním&nbsp;úřadů. Během času se ale jeho pravomoci rozrostly.</p>
<p>V&nbsp;roce 2006 ombudsman začal dohlížet na podmínky na místech, kde žijí lidé omezení na svobodě, jako jsou třeba dětské domovy, domovy pro seniory, psychiatrické nemocnice, věznice, policejní cely a další zařízení. O tři roky později přibyla oblast diskriminace, za další tři začal sledovat v&nbsp;rámci prevence špatného zacházení vyhoštění a předání cizinců. Jeho povinnosti se rozšířily i o šest let později. Tehdy se ombudsman začal věnovat také tomu, jak Česká republika naplňuje práva lidí s&nbsp;postižením. Zároveň se stal orgánem sledujícím dodržování práv občanů Evropské unie na volný pohyb a pobyt. Zahájil monitorování práv občanů EU u nás i českých občanů, kteří se ze zahraničí vrátili. &nbsp;</p>
<p>
<i>„Kancelář ombudsmana si v&nbsp;minulosti dokázala velmi dobře poradit s&nbsp;neustále se rozšiřující agendou. Věřím, že stejně úspěšně se vyrovnáme i s&nbsp;úkoly, které máme začít vykonávat od 1.&nbsp;července. Těmi se stane agenda dětského ombudsmana a nezávislé lidskoprávní instituce (NHRI),“&nbsp;</i>doplňuje ředitelka právní sekce ombudsmana Jana Gregorová.&nbsp;</p>
<p>Zatímco dětský ombudsman bude, stručně řečeno, prosazovat práva dětí v&nbsp;jednotlivých případech i na systémové úrovni, nezávislá národní lidskoprávní instituce (NHRI – z&nbsp;anglického National Human Rights Institution) bude působi 
<i>t&nbsp;</i>jako „výstražná kontrolka“ v&nbsp;systému ochrany lidských práv obecně.&nbsp;</p>
<p>Nebude novým úřadem, ale novou působností ombudsmana. Ta mu ukládá chránit a nezávisle prosazovat lidská práva.&nbsp;Kromě toho bude také monitorovat jejich dodržování a vyhodnocovat, jak naplňování práv zlepšovat. Jeho úkolem bude i preventivní činnost, proto bude vydávat doporučení, jak porušování lidských práv předcházet. V&nbsp;neposlední řadě mandát NHRI ombudsmanovi svěřuje úkoly, jako je osvěta a vzdělávání v&nbsp;oblasti lidských práv.&nbsp;</p>
<p>Od července 2025 se tak ombudsman bude moct věnovat lidským právům i v&nbsp;oblastech, které byly dosud z&nbsp;jeho působnosti vyloučeny. NHRI se včlení do jeho stávajících činností a dojde k&nbsp;ještě větší spolupráci napříč celou Kanceláří ombudsmana.</p>
