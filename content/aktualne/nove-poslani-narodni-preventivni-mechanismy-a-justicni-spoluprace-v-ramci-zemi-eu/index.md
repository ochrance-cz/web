---
title: "Nové poslání: národní preventivní mechanismy a justiční spolupráce v rámci zemí EU"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/nove-poslani-narodni-preventivni-mechanismy-a-justicni-spoluprace-v-ramci-zemi-eu/"
date: 2017-04-12
perex: "<p></p>"
---

<!-- imported from the old website -->

<p>Ve dnech 4. – 5. dubna 2017 se zástupce českého národního preventivního mechanismu (dále jen NPM) zúčastnil setkání NPM a dalších subjektů ve Štrasburku. Setkání bylo věnováno tématu spolupráce NPM a justičních orgánů členských zemí EU (evropský zatýkací rozkaz, rámové rozhodnutí o předávání odsouzených). Soudní dvůr Evropské unie totiž v rozhodnutí o předběžné otázce ve věci Aranyosi and Căldăraru (<a title="Otevření do nového okna" href="http://curia.europa.eu/juris/document/document.jsf;jsessionid=9ea7d0f130d69643597ec4f54fcd87b18983f7e03411.e34KaxiLc3eQc40LaxqMbN4Pax0Ke0?text=&amp;docid=175547&amp;pageIndex=0&amp;doclang=CS&amp;mode=lst&amp;dir=&amp;occ=first&amp;part=1&amp;cid=706619" target="_blank">C-404/15</a> ) rozhodl, že je překážkou předání, pokud by předáním byla osoba vystavena skutečnému nebezpečí nelidského či ponižujícího zacházení ve smyslu článku 4 Listiny základních práv Evropské unie. NPM jsou tělesa monitorující podmínky v detenčních zařízeních, otázkou však zůstává, zda je jejich úloha primárně preventivní či zda mohou poskytovat rovněž záruky při výkonu omezení osobní svobody. Dále se zúčastnění věnovali tématům metody práce NPM.</p> <p>Výměna zkušeností NPM by měla pokračovat během dalších tří seminářů realizovaných v letošním roce.</p>
