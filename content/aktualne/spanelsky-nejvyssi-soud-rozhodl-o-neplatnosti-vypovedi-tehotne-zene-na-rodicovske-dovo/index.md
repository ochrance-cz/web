---
title: "Španělský Nejvyšší soud rozhodl o neplatnosti výpovědi těhotné ženě na rodičovské dovolené"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/spanelsky-nejvyssi-soud-rozhodl-o-neplatnosti-vypovedi-tehotne-zene-na-rodicovske-dovo/"
date: 2015-08-05
perex: "<p>Soud v přelomovém rozsudku zdůraznil institut důkazního břemene, který leží na zaměstnavateli v antidiskriminačních sporech týkajících se hromadného propuštění, pakliže dopadá na těhotné zaměstnankyně, případně na zaměstnankyně a zaměstnance na rodičovské dovolené.</p>"
---

<!-- imported from the old website -->

<p>Žalovaná španělská společnost se rozhodla přistoupit k hromadnému propouštění z důvodu trvajících ekonomických problémů. Po splnění všech zákonných podmínek hromadného propouštění rozhodl místní úřad práce, že je společnost oprávněna propustit 48 zaměstnanců. Jednou z propuštěných zaměstnankyň byla i žalobkyně, toho času těhotná a na rodičovské dovolené, která se dovolávala neplatnosti výpovědi podle článku 55.5 zákoníku práce.</p><p>Přestože podle španělského práva není povinností zaměstnavatele v případě ekonomických problémů blíže odůvodňovat konkrétní výpověď, Nejvyšší soud uvedl, že u osob chráněných podle čl. 55.5 zákoníku práce, tedy těhotných žen a zaměstnankyň a zaměstnanců čerpajících rodičovskou dovolenou, musí být v případě hromadného propouštění z ekonomických důvodů konkrétně odůvodněno, proč je ten který zaměstnanec zahrnut do hromadného propouštění. </p><p>Zaměstnavatel tedy podle názoru soudu postupoval protiprávně, neboť výpověď podanou žalobkyni odůvodnil pouze obecně ekonomickými důvody jako v případě ostatních 47 zaměstnanců. </p><p>Bližší informace o případu v anglickém jazyce naleznete na <a title="Otevření do nového okna" href="http://www.non-discrimination.net/content/media/18-ES-GE-dismissalpregnant%20worker%20SC%20decision.pdf" target="_blank">http://www.non-discrimination.net/content/media/18-ES-GE-dismissalpregnant%20worker%20SC%20decision.pdf</a> </p>
