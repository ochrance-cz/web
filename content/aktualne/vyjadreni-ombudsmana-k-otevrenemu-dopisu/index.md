---
title: "Vyjádření ombudsmana k otevřenému dopisu"
vystupy:
  - tz
oldUrl: "/aktualne2/aktualne/tiskove-zpravy-2020/vyjadreni-ombudsmana-k-otevrenemu-dopisu/"
date: 2020-04-15
perex: "<p></p>"
---

<!-- imported from the old website -->

<p>V otevřeném dopise, který mi byl doručen, více než 300 signatářů z řad právnické veřejnosti vyjadřuje nesouhlas s mými názory jak na některá přijatá opatření vlády v rámci nouzového stavu, tak s některými mými právními názory publikovanými v poslední době.</p><p>Jsem nemile překvapen zjištěním, že pochybnosti vážených signatářů vycházejí pouze ze zkreslených a nepravdivých sdělení ochotně šířených některými médii. Se skutečným stavem věci nemají nic společného. Nikdy se nestalo, a v žádném případě se ani v budoucnu nestane, aby se doručeným podnětem ochránce nezabýval, aby byl nějaký podnět bez dalšího odložen. Tvrzení o opaku jsou zcela lživá. Ve věci týkající se problematiky přítomnosti otců u porodu jsem již odeslal dopis ministrovi zdravotnictví a postupně odpovídám i občanům, kteří se v této věci na mne obrátili.</p> <p>Jsem se signatáři zcela zajedno, že úkolem ombudsmana je postupovat v rámci zákonných kompetencí a zastávat se běžných lidí proti úřadům, preventivně působit proti špatnému zacházení s lidmi omezenými na svobodě, zastávat se lidí diskriminovaných a monitorovat práva lidí s postižením. Věřte mi, že tak činím.</p> <p>Chtěl bych nejen signatáře dopisu, ale i veřejnost ujistit, že k funkci veřejného ochránce práv přistupuji vážně a naprosto zodpovědně, tak jsem tuto práci vykonával i ve funkci zástupce veřejného ochránce práv. Nikoliv aktivistické konání, ale podněty lidí, kteří se na mne obracejí se svými problémy, byly a jsou pro mne na prvním místě.</p>
