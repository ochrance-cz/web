---
title: "Od září se zavádí povinná školka pro předškoláky. Zápisy proběhnou v první polovině května"
oldUrl: "src/www.ochrance.cz/aktualne/tiskove-zpravy-2017/od-zari-se-zavadi-povinna-skolka-pro-predskolaky-zapisy-probehnou-v-prvni-polovine-kv"
date: 2017-03-30
perex: "<p>V letošním roce se pro předškoláky zavádí povinná školka. Děti, které do začátku září dosáhnou pěti let, musí povinně navštěvovat mateřskou školu. Zápisy do mateřských škol budou probíhat mezi 2. a 16. květnem. Konkrétní termín si každá mateřská škola určuje sama. Rodiče, nebo jiní zákonní zástupci, mají povinnost přihlásit dítě k předškolní docházce, svědomitě ho do školky posílat a také omlouvat jeho nepřítomnost. </p>"
---

<!-- imported from the old website -->

<h5>Výběr školky</h5> <p>Obecní školky mají povinnost přijímat předškolní děti ze své spádové oblasti přednostně. Spádové oblasti (školské obvody) jsou určeny obecně závaznou vyhláškou. O vašem školském obvodu se můžete informovat na obecním (městském) úřadu. Nebo se zkuste obrátit na nejbližší školku. </p> <h5><span style="font-size: 12.8px;">Termín zápisu</span></h5> <p>Konkrétní termín zápisu si mateřské školy určují samy, probíhat ale budou mezi 2. a 16. květnem. Je proto vhodné sledovat webové stránky příslušné školky, do školky si zavolat nebo se informovat na obecním nebo městském úřadu.</p> <h5><span style="font-size: 12.8px;">Individuální vzdělání</span></h5> <p>Pokud s docházkou do školky nesouhlasíte, můžete dítě učit doma, tedy využít možnosti tzv. individuálního vzdělávání. I tak musíte dítě zapsat do školky. Dítě však nemusí školku navštěvovat. Příslušná školka dítě přezkouší, aby se ukázalo, jestli se doma naučilo, co je potřeba. </p>
