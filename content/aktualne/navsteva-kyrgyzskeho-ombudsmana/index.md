---
title: "Návštěva kyrgyzského ombudsmana"
vystupy:
  - tz
oldUrl: "/aktualne/tiskove-zpravy-2008/navsteva-kyrgyzskeho-ombudsmana"
date: 2008-04-03
perex: "<p></p>"
---

<!-- imported from the old website -->

<p class="Normln-web">V pondělí 10. března navštívil veřejného ochránce práv nově zvolený kyrgyzský ombudsman Tursunbek Akun a jeho spolupracovníci z Centra pro lidská práva „Občané proti korupci“.</p><p class="Normln-web">Podstatná část diskuze se týkala působnosti ochránce v oblasti preventivních návštěv zařízení, v nichž jsou osoby omezeny na svobodě. Kyrgyzský parlament se připojil k ratifikaci opčního protokolu k Úmluvě OSN proti mučení a jinému krutému, nelidskému či ponižujícímu zacházení nebo trestání (OPCAT) a kyrgyzský ombudsman bude pověřen dohledem nad jeho plněním. Vzhledem k tomu, že český veřejný ochránce práv byl v roce 2006 ustanoven tzv. národním preventivním mechanismem pověřeným realizací závazků vyplývajících z této úmluvy, kyrgyzský ombudsman se podrobně zajímal o organizaci a průběh návštěv, aby je mohl využít jako určitý model pro zavádění podobné činnosti v Kyrgyzstánu.</p><p class="Normln-web">Jak kyrgyzský ombudsman přiznal, teprve po revoluci v roce 2005 se podařilo v zemi ustanovit komisi pro lidská práva, poprvé byla „otevřena“ věznice pro doživotně odsouzené a podařilo se zde provést šetření. I díky iniciativě současného kyrgyzského ombudsmana byl v zemi zrušen trest smrti.</p><p class="Normln-web">Kyrgyzská delegace se zajímala také o organizaci práce Kanceláře veřejného ochránce práv, personální politiku a rovněž o pro ně velmi palčivou otázku komunikace s politickými stranami v zemi.</p><p class="Normln" style="COLOR: #000000; FONT-SIZE: 10pt; FONT-WEIGHT: bold"></p><div class="imgcenter"><div class="imgbox"><img src="data/attach/doc1224_img0.png" alt="" /></div></div><p></p>
