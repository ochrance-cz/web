---
title: Nový Zpravodaj ombudsmana zachycuje výběr z prázdninové činnosti ombudsmana
date: 2024-09-30T15:02:08.467Z
vystupy:
  - aktualita
perex: >
  <p>Ombudsman ve Zpravodaji informuje&nbsp;o nedávných případech, ve kterých
  pomohl lidem v&nbsp;různých vztazích s&nbsp;úřady. Také si můžete přečíst o
  tom, jak probíhá <a
  href="https://www.ochrance.cz/zpravodaj/za_cervenec_a_srpen_2024/#item-5-0">vyhoštění
  z&nbsp;České republiky</a>. Nebo se podívat na další příklad toho, <a
  href="https://www.ochrance.cz/zpravodaj/za_cervenec_a_srpen_2024/#item-3-0">jak
  to lidé s&nbsp;asistenčními psi nemají jednoduché</a>. &nbsp;</p>
attachments:
  - title: Zpravodaj ombudsmana za červenec a srpen 2024
    file: https://www.ochrance.cz/zpravodaj/za_cervenec_a_srpen_2024/
---
<h4>Jakými případy se ombudsman zabýval?</h4>

<blockquote>
<p><strong><a href="https://www.ochrance.cz/zpravodaj/za_cervenec_a_srpen_2024/#item-1-6">OSPOD by většinou měl rodiče varovat, že soudu navrhne, aby jim odebral dítě</a></strong></p>

<p>OSPOD dlouhodobě pracoval s rodinou kvůli domácímu násilí, užívání drog a finančním problémům. Když matka porodila druhé dítě, OSPOD rodičům řekl, že soudu navrhne, aby jim odebral novorozené dítě. Pak ale soudu navrhl odebrání obou dětí. Rodiče a širší rodina pak na odebrání nebyli připraveni, proto zpochybňovali postup úřadů a dítě nechtěli vydat. Podle ombudsmana OSPOD musí rodiče vyrozumět a musí zapsat to, co rodičům řekl.</p>

<p><strong><a href="https://www.ochrance.cz/zpravodaj/za_cervenec_a_srpen_2024/#item-1-3">Pokud se úřad nebude zabývat e-mailem bez elektronického podpisu, musí na to odesilatele upozornit</a></strong></p>

<p>Stěžovatelka podala rozklad (obdoba odvolání) proti rozhodnutí Ministerstva školství. Až po 8 měsících se dozvěděla, že se ministerstvo rozkladem nebude zabývat, protože e-mail od ní nebyl správně podepsaný. Některé e-maily zaslané úřadům musejí mít uznávaný elektronický podpis, úřady na to ale musí odesilatele e-mailu upozornit. Ministr školství chybu uznal a zajistil další řádný postup ministerstva, včetně případné úpravy odpovědí elektronické podatelny. Stěžovatelce se ministerstvo již dříve omluvilo.</p>

<p><strong><a href="https://www.ochrance.cz/zpravodaj/za_cervenec_a_srpen_2024/#item-4-1">Ombudsman&nbsp;se zasadil o zlepšení podmínek ve Vazební věznici Ostrava</a></strong></p>

<p>Při šetření podmínek výkonu vazby ve Vazební věznici Ostrava ombudsman zjistil, že se na cele se dvěma vězni nachází jen asi metr vysoká přepážka oddělující toaletu od zbytku cely. Na cele je dvoupatrová postel, ze které je přímo vidět na člověka, který používá toaletu. Že jsou takové podmínky nedůstojné, stanoví i Evropská vězeňská pravidla a rozhodování Evropského soudu pro lidská práva. Věznice ombudsmanovi přislíbila, že podle svých finančních možností provede úpravy zástěn sociálních zařízení v celách. Do té doby bude na problematické cely umísťovat lidi po jednom.</p>
</blockquote>

<p>Další případy nabízí nové číslo&nbsp;<a href="https://www.ochrance.cz/zpravodaj/za_cervenec_a_srpen_2024/">Zpravodaje ombudsmana</a>. Najdete v něm třeba <a href="https://www.ochrance.cz/zpravodaj/za_cervenec_a_srpen_2024/#item-1-1">popis problémů, které ombudsman zjistil při hospitalizaci mladíka</a>&nbsp;nebo případ s dobrým koncem, kdy si <a href="https://www.ochrance.cz/zpravodaj/za_cervenec_a_srpen_2024/#item-1-5">opatrovanci domovu&nbsp;pro lidi s&nbsp;postižením už nebudou muset ze svého kupovat&nbsp; postele</a>.</p>
