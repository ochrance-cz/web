---
title: Hledáme právničku nebo právníka do týmu veřejného pořádku a místní správy
  v Kanceláři veřejného ochránce práv
date: 2022-09-19T09:37:10.694Z
vystupy:
  - nabidka-prace
perex: >
  <p>Chcete pracovat jako právnička nebo právník v&nbsp;Kanceláři veřejného
  ochránce práv? Právě hledáme kolegu nebo kolegyni do týmu veřejného pořádku a
  místní správy.</p>
---
<p><strong>Práce na této pozici obnáší:</strong></p>

<ul>
	<li>Vyřizování individuálních podnětů zejména z<strong>&nbsp;</strong>oblasti ochrany spotřebitele a přestupků.</li>
	<li>Odbornou přípravu podkladů pro veřejného ochránce práv.</li>
	<li>Zpracování připomínek k právním předpisům.</li>
	<li>Zpracování systémových témat a doporučení.</li>
	<li>Vedení odborných seminářů pro pracovníky veřejné správy i laickou veřejnost.</li>
	<li>Reprezentaci Kanceláře veřejného ochránce práv na národní i mezinárodní úrovni.</li>
</ul>

<p><strong>Pro výkon této práce požadujeme:</strong></p>

<ul>
	<li>Ukončené vysokoškolské vzdělání v&nbsp;oboru právo (Mgr.).</li>
	<li>Výbornou znalost češtiny, schopnost stručně, jasně a&nbsp;srozumitelně psát a&nbsp;hovořit.</li>
	<li>Aktivní znalost světového jazyka slovem i&nbsp;písmem (preference anglického jazyka).</li>
	<li>Schopnost analytické a&nbsp;koncepční práce.</li>
	<li>Dobré komunikační a prezentační dovednosti.</li>
	<li>Otevřenost, zájem o&nbsp;nové věci, aktivní a&nbsp;inovativní přístup, flexibilitu a&nbsp;týmového ducha.</li>
	<li>Znalost zákona o ochraně spotřebitele a související občanskoprávní úpravy, zákona o elektronických komunikacích, ev. energetického zákona a souvisejících právních předpisů</li>
	<li>Znalost zákona o odpovědnosti za přestupky a řízení o nich a zásad správního trestání</li>
	<li>Dobrou znalost správního řádu a kontrolního řádu.</li>
	<li>Praxe v&nbsp;dané oblasti práva je výhodou.</li>
</ul>

<p><strong>Našim zaměstnankyním a&nbsp;zaměstnancům nabízíme:</strong></p>

<ul>
	<li>Platové ohodnocení dle nařízení č.&nbsp;341/2017 Sb., zařazení do&nbsp;14. platové třídy, po&nbsp;zapracování přiznání osobního příplatku, za&nbsp;nadstandardní úkoly možnost kvartální odměny.</li>
	<li>Stálý odborný růst (účast na&nbsp;domácích i&nbsp;zahraničních konferencích a&nbsp;stážích).</li>
	<li>Možnost udržovací výuky cizích jazyků zdarma (AJ, NJ, FJ, český znakový jazyk).</li>
	<li>Smlouvu na&nbsp;dobu určitou.</li>
	<li>Pružnou pracovní dobu.</li>
	<li>Možnost práce z&nbsp;domova v&nbsp;rozsahu 2 dny v&nbsp;týdnu.</li>
	<li>5 týdnů dovolené ročně.</li>
	<li>5 dnů zdravotního volna ročně (7 dnů pro lidi starší 50 let a pro osoby se zdravotním postižením).</li>
</ul>

<p>Jestli se k&nbsp;nám chcete připojit, napište nám do&nbsp;<strong>12:00</strong>&nbsp; dne <strong>5. října 2022</strong> na&nbsp;adresu&nbsp;<a href="mailto:lzicarova@ochrance.cz"><strong>lzicarova@ochrance.cz</strong></a>. Vysvětlete, proč s&nbsp;námi chcete spolupracovat, a připojte Váš strukturovaný životopis.</p>

<p>Požadavky máme náročné, ale nebojte se přihlásit. Pokud máte ochotu se učit, rádi vám pomůžeme.</p>

<p>Maximálně vyjdeme vstříc i Vašim případným specifickým potřebám například v&nbsp;souvislosti s&nbsp;postižením.</p>

<p>Nabízená pozice je vhodná pro&nbsp;zkušené právničky a&nbsp;právníky i pro&nbsp;absolventky a &nbsp;absolventy.</p>

<p>Pokud ve&nbsp;výběrovém řízení uspějete, na&nbsp;termínu nástupu se můžeme domluvit podle vzájemných možností a&nbsp;potřeb.</p>

<p>V&nbsp;Kanceláři veřejného ochránce práv usilujeme dlouhodobě o&nbsp;dobrou veřejnou správu a&nbsp;společnost bez předsudků. Snažíme se také předcházet špatnému zacházení s&nbsp;lidmi, kteří žijí v&nbsp;institucích nebo jsou vyhošťovaní. Monitorujeme práva osob se zdravotním postižením a&nbsp;pomáháme cizincům-občanům Evropské unie, kteří žijí nebo pracují v&nbsp;České republice.</p>

<p>Jsme férový zaměstnavatel a&nbsp;rádi mezi nás přijmeme nové kolegy a kolegyně přicházející z&nbsp;různých skupin společnosti bez ohledu na věk, pohlaví, zdravotní stav, rasu, národnost, sexuální orientaci, náboženské vyznání, víru a světový názor. Rozmanitost na&nbsp;pracovišti je pro&nbsp;nás důležitá.</p>

<p>&nbsp;</p>

<p>&nbsp;</p>
