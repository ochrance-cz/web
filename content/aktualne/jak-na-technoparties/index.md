---
title: Jak na technoparties
vystupy:
  - tz
oldUrl: /aktualne/tiskove-zpravy-2014/jak-na-technoparties
date: 2014-07-30
perex: <p>Jak se dají řešit problémy s obtěžováním hlukem z veřejných hudebních
  produkcí. Které úřady či orgány mají v této věci kompetence a jak účinné.</p>
---
<!-- imported from the old website -->
<p>V&nbsp;letním období zaznamenáváme zvýšený počet stížností a&nbsp;dotazů jak obyvatel obcí, tak jejich starostů, na&nbsp;hluk z&nbsp;veřejných hudebních produkcí &ndash; technoparties, pořádaných na&nbsp;veřejně přístupných pozemcích v&nbsp;katastrech obcí a&nbsp;v&nbsp;dosahu obytné zástavby, a&nbsp;to zpravidla &bdquo;na divoko&ldquo;, tedy např.&nbsp;bez předchozí komunikace s&nbsp;orgány obcí.&nbsp;</p>

<p>Zástupce ochránkyně upozorňuje, že&nbsp;přestože jsou podle platné legislativy technoparties jen těžko postižitelné prostřednictvím orgánů státní správy (resp. jsou jimi postižitelné, ale až&nbsp;následně), preventivní opatření k&nbsp;zamezení jejich konání v&nbsp;obci mohou přijmout i&nbsp;samotné orgány samosprávy.</p>

<p><strong>Zákaz konání tohoto typu akcí lze v&nbsp;současnosti zajistit výhradně formou obecně závazné vyhlášky obce</strong>, která může stanovit, že&nbsp;v&nbsp;určitých lokalitách na&nbsp;jejím území&nbsp;se obdobné akce konat nesmějí. Podrobné informace a&nbsp;metodická pomůcka Ministerstva vnitra &bdquo;Přehled právní úpravy vztahující se k&nbsp;pořádání akcí typu technoparty&ldquo;, jsou dostupné na&nbsp;<a href="http://www.mvcr.cz/clanek/metodicke-materialy-pro-obce-k-akcim-typu-technoparty.aspx">http://www.mvcr.cz/clanek/metodicke-materialy-pro-obce-k-akcim-typu-technoparty.aspx</a>&nbsp;</p>

<p>Pokud obec takovou vyhlášku má, může vymáhat její plnění neprodleně prostřednictvím obecní policie (ukončení akce v&nbsp;důsledku porušení vyhlášky, zahájení řízení o&nbsp;pokutě za&nbsp;porušení &sect;&nbsp;48&nbsp;zákona o&nbsp;přestupcích[1] aj.).</p>

<p>Zástupce ochránkyně zde ještě doplňuje, že&nbsp;ve&nbsp;smyslu ustanovení &sect;&nbsp;32&nbsp;zákona č.&nbsp;258/2000&nbsp;Sb., o&nbsp;ochraně veřejného zdraví, nesmí hluk z&nbsp;veřejné produkce hudby překročit hygienické limity upravené prováděcím právním předpisem pro chráněné prostory. Splnění této povinnosti zajistí v&nbsp;případě veřejné produkce hudby pořadatel a&nbsp;nelze-li pořadatele zjistit, pak osoba, která stavbu či&nbsp;jiné zařízení nebo pozemek pro konání dané akce poskytla.</p>

<p>Hluk z&nbsp;technoparty může své okolí značně obtěžovat i&nbsp;po&nbsp;dobu několika dnů a&nbsp;v&nbsp;průběhu celých 24&nbsp;hodin, avšak to, že&nbsp;je překročen hlukový limit, může být dle právních předpisů prokázáno pouze měřením hluku (k&nbsp;tomu oprávněnou osobou s&nbsp;příslušnými přístroji a&nbsp;odbornými znalostmi, tzv. autorizovanou nebo akreditovanou osobou). I&nbsp;když tedy <strong>krajská hygienická stanice</strong> (KHS) o&nbsp;akci dopředu ví a&nbsp;v&nbsp;jejím průběhu měření hluku provede, v&nbsp;případě překročení limitů <strong>může pořadateli uložit pokutu teprve až&nbsp;následně</strong> po&nbsp;vyhodnocení provedeného měření (nejde o&nbsp;záležitost minut, ale spíše dnů až&nbsp;týdnů). Preventivní zákaz konání akce, ani její ukončení na&nbsp;místě (zákaz provozování zdroje hluku dle zákona) tak KHS nařídit nemůže, ani když je obtěžování občanů hlukem zjevné a&nbsp;hluk je patrně nadlimitní. Objektivním důkazem o&nbsp;porušení předpisů jsou pouze protokol o&nbsp;měření, resp. protokol o&nbsp;kontrolním zjištění, vyhotovený na&nbsp;základě měření autorizované osoby orgánem veřejného zdraví (KHS). &nbsp;</p>

<p>Efektivní řešení problému obtěžujícího hluku z&nbsp;akcí typu technoparty je tedy plně v&nbsp;kompetenci obcí. Pokud však orgány obce (zastupitelstvo obce) s&nbsp;pořádáním takových hudebních produkcí souhlasí, může se občan z&nbsp;důvodu nadměrného obtěžování hlukem následně obrátit na&nbsp;soud s&nbsp;žalobou podle &sect;&nbsp;1013 nového občanského zákoníku (zákon č.&nbsp;89/2012&nbsp;Sb.), přičemž žalovaným může být např.&nbsp;i&nbsp;vlastník pozemku, který jej k&nbsp;pořádání technoparty poskytl.</p>

<p>&nbsp;</p>

<hr />
<p>&nbsp;</p>

<p><em>[1] Přestupkem proti veřejnému pořádku je podle &sect;&nbsp;48&nbsp;zákona č.&nbsp;200/1990&nbsp;Sb., o&nbsp;přestupcích, i&nbsp;porušení povinností stanovených zvláštními právními předpisy. Za&nbsp;takový přestupek lze uložit pokutu do&nbsp;3&nbsp;000&nbsp;Kč.</em></p>
