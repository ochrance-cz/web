---
title: "Kdy je místo pobytu diskriminačním důvodem? Odpoví Evropský soud pro lidská práva"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/kdy-je-misto-pobytu-diskriminacnim-duvodem-odpovi-evropsky-soud-pro-lidska-prava/"
date: 2014-01-27
perex: "<p>Ukrajinský občan se domáhal obnovení výplaty svého důchodu, avšak vnitrostátní orgány jeho žádosti nevyhověly. Nezbylo mu, než se obrátit na štrasburský soud a poukázat na nerovné zacházení z důvodu místa pobytu.</p>"
---

<!-- imported from the old website -->

<p class="align-blok">Ukrajinský státní občan, poté co čtyřicet let na Ukrajině pracoval, začal v roce 1996 pobírat starobní důchod. V roce 1999 k jeho přijímání oprávnil svoji matku a následně sám odešel do Německa, kde se usadil k trvalému pobytu.</p><p class="align-blok">V té době platný Důchodový zákon obsahoval ustanovení o tom, že občané, kteří žijí trvale v zahraničí, nemají na starobní důchod nárok a byla jim uložena povinnost o svém odchodu informovat příslušné úřady. Pan Pichkur, tak ale neučinil a prostřednictvím své matky, nadále starobní důchod pobíral.</p><p class="align-blok">V roce 2005 orgány Důchodového fondu zjistili, že pan Pichkur už nežije na území Ukrajiny, výplata starobního důchodu mu byla tedy pozastavena a zároveň mu bylo uloženo vrátit platby, které pobíral neoprávněně. Toto rozhodnutí bylo následně potvrzeno ukrajinskými vnitrostátními soudy. </p><p class="align-blok">Nicméně v roce 2009 ukrajinský Ústavní soud prohlásil výše uvedené ustanovení Důchodového zákona za protiústavní. V návaznosti na toto rozhodnutí se pan Pichkur domáhal obnovení výplaty svého starobního důchodu, ta mu byla soudně přiznána, nicméně ukrajinský Důchodový fond po něm i nadále vyžadoval uhrazení plateb za období před rozhodnutím Ústavního soudu, kdy starobní důchod, dle jejich názoru, pobíral neoprávněně. </p><p class="align-blok">Pan Pichkur tedy podal stížnost k Evropskému soudu pro lidská práva. Ten se zabýval otázkou, jestli omezení výplaty starobního důchodu pouze pro občany, kteří mají hlášeno místo pobytu na Ukrajině, je diskriminační či nikoli. Došel k závěru, že v současné době vysoké mobility obyvatelstva, mezinárodní spolupráce a integrace, jakož i vývoje<a name="_GoBack"></a> v oblasti bankovních služeb a informačních technologií již toto omezení nelze chápat jako odůvodněné a došlo tak porušení článku 14 Úmluvy ve spojení s článkem 1 Protokolu č. 1 a panu Pichkurovi bylo přiznáno finanční odškodnění.</p><p>Rozhodnutí ESLP je v angličtině dostupné <a title="Otevření do nového okna" href="/uploads-import/DISKRIMINACE/aktuality/CASE_OF_PICHKUR_v._UKRAINE.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (226.3 kB, Adobe Acrobat dokument).  </p>
