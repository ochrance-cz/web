---
title: "Podcasty Na kávu s ombudsmanem"
vystupy:
  - podcast
oldUrl: "/aktualne/tiskove-zpravy-2020/podcasty-na-kavu-s-ombudsmanem"
date: 2020-10-07
perex: '<p></p><p>Ombudsman připravuje seriál podcastů s názvem Na kávu s ombudsmanem, v nichž bude zodpovídat dotazy lidí a vysvětlovat problémy v oblastech, kterými se zabývá. Úvodní díly budou věnovány důchodům – starobním, invalidním i pozůstalostním. Lidé mohou dotazy nebo problémy z oblasti důchodů, které je zajímají, zasílat do konce října na e-mailovou adresu <a href="mailto:podcasty@ochrance.cz">podcasty@ochrance.cz</a>.</p>'
---

<!-- imported from the old website -->

<p>Ombudsman se v rámci podcastů může zabývat otázkami, které si kladou lidé před odchodem do starobního důchodu, nebo v souvislosti s pobíráním důchodu, např. jaké činnosti se započítávají do doby důchodového pojištění, co dělat, když chybí doklady o zaměstnání, jak probíhá přiznávání invalidního důchodu apod. </p> <p>Každý položený a zodpovězený dotaz může pomoct nejen tazateli, ale také dalším lidem, jejichž situace a problémy mohou být podobné. Podcasty ovšem nebudou sloužit k řešení konkrétních stížností na postup úřadů při rozhodování o důchodech. Tyto stížnosti bude ombudsman dál řešit podle zákona, takže nestačí poslat pouze dotaz do podcastu, ale je třeba standardně podat podnět ombudsmanovi. Více o tom najdete zde: <a href="/stiznosti-na-urady/jak-podat-stiznost/">https://www.ochrance.cz/stiznosti-na-urady/jak-podat-stiznost/</a></p> <p>První díl podcastu ombudsman plánuje zveřejnit na začátku prosince.</p>
