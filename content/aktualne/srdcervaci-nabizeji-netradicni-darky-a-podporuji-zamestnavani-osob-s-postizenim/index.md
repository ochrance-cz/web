---
title: "Srdcerváči nabízejí netradiční dárky a podporují zaměstnávání osob s postižením"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/srdcervaci-nabizeji-netradicni-darky-a-podporuji-zamestnavani-osob-s-postizenim/"
date: 2013-11-15
perex: "<p>Exkurze do huti, tričko André Agassiho a Steffi Grafové s vlastnoručními podpisy, výroba vlastní cedule ve smaltovně, „bedňákem“ na zkoušku u bratří Ebenů, CD Karla Gotta s autogramem, prohlídka technologických prostor Žižkovské věže, či na chvilku popelářem – to jsou některé z dárků či zážitků, které nabízí netradiční neziskový projekt Srdcerváči. </p>"
---

<!-- imported from the old website -->

<p class="align-blok">Katalog těchto originálních dárků naleznete na webové stránce <a title="Otevření do nového okna" href="http://www.srdcervaci.cz/" target="_blank">www.srdcervaci.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Zde se kromě jejich koupě můžete dozvědět i další informace o organizátorech a průběhu celého projektu, jehož hlavním posláním je podpora zaměstnávání osob se zdravotním postižením. Vybírat lze ale pouze do konce listopadu.</p><p class="align-blok">Tým Srdcerváčů oslovil v období od 9. září do 10. října tohoto roku instituce, firmy a významné osobnosti s žádostí o věnování čehokoliv, co může udělat radost. Vznikl tak katalog unikátních dárků a zážitků, které se jen těžko shání někde jinde. Zájemci si na webové stránce vyberou dárek či zážitek z katalogu a pošlou na konto projektu Srdcerváčů peníze. Výtěžek rozdělí odborná komise v grantovém řízení mezi projekty podporující zaměstnanost osob se zdravotním postižením. </p><p class="align-blok">Granty lze podávat ve třech oblastech: a) rozvoj podnikání osob samostatně výdělečně činných, které jsou osobami se zdravotním postižením, b) otevření nových pracovních míst pro osoby se zdravotním postižením, pořízení materiálního či hmotného vybavení nutného pro rozvoj daných míst u zaměstnavatelů, kteří mají víc jak 50 % chráněných pracovních míst dle zákona o zaměstnanosti, a c) rozvoj pracovních příležitostí pro osoby se zdravotním postižením na běžném trhu práce.</p><p class="align-blok"><em>„Cílem projektu je tak nejen pomoci konkrétním lidem, ale také změnit pohled většinové společnosti na život osob se zdravotním postižením. Většina z nich totiž chce a může pracovat mnohdy lépe než jejich zdraví vrstevníci,“</em> uvádějí organizátoři na webové stránce projektu. Zdravotně postižených je v České republice více než milion, ale pouze malá část z nich má práci. </p><p class="align-blok">Tým Srdcerváčů tvoří pět odvážlivců z řad zdravotně postižených, kteří se rozhodli dočasně opustit svá zaměstnání, aby pomohli v rámci projektu vybrat prostředky na zaměstnání jiných, dosud nezaměstnaných zdravotně postižených. Organizátorem projektu je <a title="Otevření do nového okna" href="http://www.nfozp.cz/" target="_blank">Nadační fond pro podporu zaměstnávání osob se zdravotním postižením</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> (NFOZP), který již od roku 2007 podporuje osoby se zdravotním postižením v přístupu k práci a motivuje firmy k jejich zaměstnávání. Fond se zaměřuje především na projekty s celorepublikovým dosahem, které prospívají celé komunitě zdravotně postižených.</p><p> Více informací o projektu naleznete <a title="Otevření do nového okna" href="http://www.srdcervaci.cz/" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
