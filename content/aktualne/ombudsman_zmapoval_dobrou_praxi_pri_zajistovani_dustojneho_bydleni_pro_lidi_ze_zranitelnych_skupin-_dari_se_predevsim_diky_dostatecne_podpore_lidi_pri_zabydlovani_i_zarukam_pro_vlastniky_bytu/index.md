---
title: Ombudsman zmapoval dobrou praxi při zajišťování důstojného bydlení pro
  lidi ze zranitelných skupin. Daří se především díky dostatečné podpoře lidí
  při zabydlování i zárukám pro vlastníky bytů
date: 2024-01-04T07:43:21.218Z
vystupy:
  - tz
perex: >
  <p>Zástupci čtrnácti organizací z&nbsp;celé republiky ve výzkumu<a
  href="#_ftn1">[1]</a> veřejného ochránce práv podrobně popsali svou práci s
  lidmi, kteří z&nbsp;nejrůznějších důvodů získávají běžné bydlení obtížněji než
  jiní. Mezi zranitelné skupiny patří například rodiče s více&nbsp;dětmi,
  senioři, lidé s&nbsp;postižením nebo Romové. Podle <a
  href="https://mmr.gov.cz/cs/ministerstvo/bytova-politika/bydleni-jako-jedna-z-hlavnich-priorit-vlady/zakon-o-podpore-v-bydleni">posledních
  dat</a> u nás v bytové nouzi žije 154 tisíc lidí, dalších 1,6 milionu ohrožuje
  ztráta bydlení. Výzkum ombudsmana ukázal, že většině organizací se byty pro
  klienty daří nacházet. A díky jejich podpoře si lidé dokáží bydlení i
  dlouhodobě udržet. Kvůli omezeným kapacitám ale zvládnou neziskové organizace
  pomoci pouze zlomku ze stovek tisíc lidí, kteří by podobnou individuální
  asistenci v&nbsp;oblasti bydlení potřebovali. Také proto pomáhající organizace
  stejně jako veřejný ochránce práv volají po systémovém řešení, například
  v&nbsp;podobě zákona o sociálním bydlení.</p>
attachments:
  - title: "Dobrá praxe v zajišťování bydlení pro zranitelné lidi - výzkumná zpráva "
    file: https://eso.ochrance.cz/Nalezene/Edit/12430
---
<p>Pomáhajícím organizacím se při zajišťování bydlení vyplácí co nejaktivnější zapojení lidí v&nbsp;bytové nouzi a také individuální spolupráce s&nbsp;nimi založená na důvěře. Velmi důležitá je také motivace vlastníků bytů. Ti oceňují především garanci pravidelného placení nájemného, slušného zacházení s&nbsp;bytem a účinné řešení případných sousedských sporů. Díky tomu lidé bydlení nejen získají, ale také si jej dokáží dlouhodobě udržet.</p>

<p><em>&bdquo;Za mě je úspěch to, když dlouhodobě vydrží v&nbsp;bytě a fungují nějakým pro nás normálním způsobem. Když děti chodí do školy, mají zajištěnou zdravotní péči, rodiče se o ně řádně starají, když se podaří zaměstnat rodiče,&ldquo; </em>popsala ve výzkumu pracovnice spolku, který v&nbsp;lounském okrese pomáhá získat a udržet bydlení rodinám s&nbsp;dětmi žijícím v&nbsp;nevhodných podmínkách.</p>

<p>Většina organizací také ve výzkumu zmínila, že je pro ně důležité oddělovat role správce nebo zprostředkovatele bytů a sociálního pracovníka. Předcházejí tak střetu rolí, kdy by sociální pracovník hájící zájmy klienta musel například vymáhat dlužné nájemné nebo dokonce zajišťovat nucené vystěhování. <em>&bdquo;Není to prostě možný.</em> <em>Buďto jsem váš sociální pracovník, anebo jsem váš domácí,&ldquo;</em> glosoval pracovník další z&nbsp;organizací.</p>

<p>Za největší systémový problém považují zástupci zúčastněných organizací chybějící zákon o sociálním bydlení, který by zakotvil právo na účinnou pomoc v&nbsp;bytové nouzi, a určil, kdo a jak má ohroženým lidem bydlení zajistit. <a href="https://www.zakonyprolidi.cz/cs/2000-128#p35">Zákon o obcích</a> pouze zmiňuje, že mají vytvářet podmínky pro rozvoj sociální péče a uspokojování potřeb svých obyvatel, včetně těch bytových. Pomáhající organizace proto často nahrazují služby, které by i podle <a href="https://www.usoud.cz/aktualne/v-cr-chybi-zakon-o-socialnim-bydleni-dlouhodoba-nejistota-obcanu-tykajici-se-bydleni-muze-ohrozit-duveru-v-demokraticky-pravni-stat">Ústavního soudu</a> měl zajišťovat stát.</p>

<p>Podle zkušeností pomáhajících organizací ani obecní bydlení nemusí pro lidi v&nbsp;krizi představovat řešení. Zabydlování těch, kteří často už prošli životem na ubytovnách, v&nbsp;nevhodných prostorách či dokonce pobývali na ulici, se organizacím většinou lépe daří díky spolupráci s vlastníky&nbsp;soukromých bytů než těch obecních.</p>

<p><em>&bdquo;Domluva se soukromými vlastníky bytů bývá zpravidla rychlejší a pružnější. Přidělování obecních bytů je naproti tomu svázáno přísnějšími pravidly, obce tak ne vždy mohou pohotově reagovat na aktuální potřebu konkrétního člověka či rodiny. V neposlední řadě je bytů v soukromém vlastnictví &nbsp;nesrovnatelně více než těch obecních,</em>&ldquo; poukázala spoluautorka výzkumu, právnička Jana Mikulčická.</p>

<p>Dostupnost vhodného bydlení nebo jeho kvalita mají významný vliv i na další oblasti života lidí. Určují například, zda mají lidé vhodné podmínky pro výchovu dětí. Ovlivní, jak mají dostupnou zdravotní péči. Rozhodují o tom, v jaké nejistotě ze ztráty bydlení a s tím spojeným stresem lidé žijí<em>. &bdquo;Nejzávažnější jsou pak dopady na děti, u nichž může život v nevyhovujících podmínkách velmi negativně ovlivnit budoucí životní dráhu. V důsledku rostoucích nákladů na bydlení a energie je navíc bytovou nouzí ohrožena stále širší skupina obyvatel,&ldquo;</em> upozornil ve zprávě ombudsman Stanislav Křeček.</p>

<p>S&nbsp;výsledky výzkumu ombudsman postupně seznamuje klíčové aktéry, jako jsou Ministerstvo pro místní rozvoj a Ministerstvo práce a sociálních věcí, zástupci obcí i organizace pomáhající lidem v&nbsp;bytové nouzi. Někteří z&nbsp;nich už měli možnost o dobré praxi v&nbsp;zajišťování bydlení diskutovat i na <a href="https://www.ochrance.cz/projekty/posileni-aktivit/11_22_dobra_praxe_v_zajistovani_bydleni_pro_zranitelne_skupiny_prezentace.pdf">kulatém stole</a>, který Kancelář ombudsmana uspořádala v závěru roku. Osvědčenými postupy se nyní mohou obce nebo další pomáhající organizace inspirovat také při své práci. Ministerstvům zase může výzkum pomoci při přípravě dalších plánů pro řešení bytové nouze.</p>

<p><img alt="logo_nf_male.png" src="https://www.ochrance.cz/aktualne/ombudsman_zmapoval_dobrou_praxi_pri_zajistovani_dustojneho_bydleni_pro_lidi_ze_zranitelnych_skupin-_dari_se_predevsim_diky_dostatecne_podpore_lidi_pri_zabydlovani_i_zarukam_pro_vlastniky_bytu/logo_nf_male.png" /></p>

<hr />
<p><a href="#_ftnref1">[1]</a> Výzkum je součástí projektu Posílení aktivit veřejného ochránce práv v ochraně lidských práv (směrem k ustavení Národní lidskoprávní instituce v ČR), číslo projektu: LP-PDP3-001. Tento projekt je financován z prostředků Fondů EHP a Norska 2014 &ndash; 2021 a státního rozpočtu ČR.</p>
