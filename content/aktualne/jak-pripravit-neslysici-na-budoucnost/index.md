---
title: "Jak připravit neslyšící na budoucnost"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/jak-pripravit-neslysici-na-budoucnost/"
date: 2018-06-13
perex: "<p></p>"
---

<!-- imported from the old website -->

<p>V rámci oslav 150. výročí existence Pražského spolku neslyšících, který je v současné době pobočným spolkem Svazu neslyšících a nedoslýchavých v České republice, byla dne 7. června 2018 uspořádána konference s názvem Jak připravit neslyšící na budoucnost. Konference byla rozdělena do tří částí. První část se týkala budoucnosti neslyšících v Evropě a vystoupili na něm zástupci dvou evropských organizací pro neslyšící (Evropská unie neslyšících a Evropská unie neslyšící mládeže). Druhá část se zabývala screeningem sluchu, ranou péčí a vzděláváním žáků a studentů, včetně vysokoškolských studentů. Ve třetí části vystoupili přednášející se zkušenostmi z oblasti zaměstnávání osob se zdravotním postižením, respektive osob se sluchovým postižením.</p> <p>Kancelář veřejného ochránce práv byla na konferenci zastoupena právničkou z odboru práv osob se zdravotním postižením, která v rámci diskuze připomněla existenci Úmluvy o právech osob se zdravotním postižením a novou působnost veřejné ochránkyně práv, která bude monitorovat naplňování této Úmluvy.</p>
