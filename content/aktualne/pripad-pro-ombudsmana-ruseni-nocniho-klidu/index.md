---
title: "Případ pro ombudsmana: Rušení nočního klidu"
tags:
  - TV seriál
oldUrl: "/dalsi-aktivity/tv-serial/pripad-pro-ombudsmana-iii/pripad-pro-ombudsmana-ruseni-nocniho-klidu/"
date: 2008-06-05
perex: "<p></p>"
---

<!-- imported from the old website -->

<h1 class="Nadpis1">Rušení nočního klidu</h1><p class="Normln-web"><span style="FONT-WEIGHT: bold">V pátek </span><span style="FONT-WEIGHT: bold">30</span><span style="FONT-WEIGHT: bold">. 5. v 17:40 hod vysílá ČT1 další díl cyklu Případ pro ombudsmana (reprízu vysílá ČT 2 v pondělí </span><span style="FONT-WEIGHT: bold">2</span><span style="FONT-WEIGHT: bold">. </span><span style="FONT-WEIGHT: bold">6</span><span style="FONT-WEIGHT: bold">. ve 12.25). </span><span style="FONT-WEIGHT: bold">V případu nazvaném Rušení nočního klidu vysvětloval ochránce úřadům základní principy práva na pohodu bydlení a upozorňoval na povinnosti pořadatelů hlučných akcí podřídit se podmínkám podnikání, aby okolí netrpělo.</span></p><h3 class="Nadpis2">„Rušení nočního klidu“</h3><p class="Normln-web"><span style="FONT-STYLE: italic">Příběh o </span><span style="FONT-STYLE: italic">soustavném rušení nočního klidu</span><span style="FONT-STYLE: italic"> (spis. zn. VOP </span><span style="FONT-STYLE: italic">1433</span><span style="FONT-STYLE: italic">/200</span><span style="FONT-STYLE: italic">7</span><span style="FONT-STYLE: italic">). </span></p><p class="Normln-web">Stále častěji se na veřejného ochránce práv obracejí lidé se stížnostmi na hluk, stále častěji se skloňuje pojem „pohoda bydlení“ nebo ochrana veřejného zdraví. Případem o rušení nočního klidu chce proto ochránce vysvětlit základní principy práva na pohodu bydlení a upozornit také na povinnosti úřadů hájit práva osob na klidné a nerušené bydlení. Případ Písecké brány navíc ukazuje, jak důležitá je spolupráce stavebního úřadu a hygienické stanice. Až po zásahu veřejného ochránce práv došlo k nápravě stavu, kdy stavební úřad toleroval užívání objektu v rozporu s kolaudačním řízením, přestože ho na to upozorňovala i hygienická stanice.</p><p class="Normln-web">Na ochránce se obrátili zástupci Občanského sdružení přátel Písecké brány v Praze se stížností na soustavné rušení nočního klidu při hlučných akcích pořádaných nájemcem v průchodu brány. Písecká brána je majetkem ÚMČ Praha 6 a podle kolaudačního rozhodnutí měla sloužit k pořádání výstav. Později v ní byla zřízena kavárna, v níž provozovatel pořádá soukromé párty, živé koncerty a další hlučné akce, které často až do ranních hodin ruší klid občanů bydlících v okolí. Stěžovatelé se marně obraceli na majitele Písecké brány, tedy na ÚMČ Praha 6, opakovaně se obraceli na Městskou policii. Na rozpor užívání stavby s kolaudačním rozhodnutím upozorňovala stavební úřad i hygienická stanice.</p><p class="Normln-web">Stavební úřad reagoval rozhodnutím o zkušebním provozu, kterým povolil hudební produkci do 22:00 hod s tím, že budou zjištěny hlukové limity. Měření ukázala, že hygienické limity hluku lze zajistit pouze za předpokladu vybudování finančně náročných protihlukových opatření. V současné době obdržel majitel dotaci, kterou k realizaci těchto opatření může využít. Teprve po splnění této podmínky vydá hygienická stanice souhlas s kolaudací. Další podmínkou je například i to, že akce s hudební produkcí a elektronicky zesilovanou řečí budou omezeny pouze na 2 hodiny denně a pouze do 22:00 hod.</p><p class="Normln-web"> </p><p class="Normln-web">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p><p class="Normln-web"> </p>
