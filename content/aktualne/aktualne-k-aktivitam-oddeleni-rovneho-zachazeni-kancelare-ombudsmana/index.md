---
title: "Aktuálně k aktivitám Oddělení rovného zacházení Kanceláře ombudsmana"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2012/aktualne-k-aktivitam-oddeleni-rovneho-zachazeni-kancelare-ombudsmana/"
date: 2012-05-15
perex: "<p>Semináře, konference, workshopy, zasedání, diskuse, kulaté stoly, setkání a shromáždění, kterých se účastní právničky a právníci Oddělení rovného zacházení. </p>"
---

<!-- imported from the old website -->

<p class="align-blok">Právnička Zuzana Ondrůjová se ve dnech 14. – 15. 5. 2012 účastní semináře o antidiskriminačním právu, který pořádá ERA – Akademie evropského práva (Academy of European Law, Europäische Rechtsakademie) v Trevíru (Spolková republika Německo). Seminář se koná v rámci vzdělávacího projektu Evropské komise PROGRESS. Bližší podrobnosti o obsahu semináře, jakož i o dalších vzdělávacích aktivitách této instituce jsou dostupné zde <a title="Otevření do nového okna" href="http://www.era.int/" target="_blank">www.era.int</a> .</p><p class="align-blok">Dne 15. 5. 2012 vystoupí Lucie Obrovská, právnička Oddělení rovného zacházení, na konferenci „Společné vzdělávání – právo, pedagogika, strategie a praxe“ s příspěvkem „Legislativní zakotvení vzdělávání žáků se speciálními vzdělávacími potřebami“. Prezentace kolegyně Obrovské je přístupná <a title="Otevření do nového okna" href="/uploads-import/DISKRIMINACE/aktuality/Obrovska_-_Legislativni_zakotveni_vzdelavani_zaku.ppt" target="_blank"> zde</a> (910.8 kB, MS PowerPoint). Konference se koná v Evropském domě na Jungmannově ulici č. 24 v Praze od 9:30 a pořádá ji Úřad vlády – Odbor pro sociální začleňování v romských lokalitách. Úplný program akce je dostupný na <a title="Otevření do nového okna" href="http://www.socialni-zaclenovani.cz/" target="_blank">www.socialni-zaclenovani.cz</a> . </p><p class="align-bottom align-blok">Právnička Jana Kvasnicová se bude dne 18. 5. 2012 jako lektorka účastnit workshopu k Aktuálním otázkám zdravotnického práva, který se bude konat v rámci konference pro mladé právníky COFOLA na Právnické fakultě Masarykovy univerzity (<a title="Otevření do nového okna" href="http://www.cofola.law.muni.cz/" target="_blank">www.cofola.law.muni.cz</a> ). Workshop je zaměřen na praktické problémy a výkladové nejasnosti spojené s účinnou právní úpravou v oblasti zdravotnictví, a to nejen dle zákona o veřejném zdravotním pojištění, ale i zákona o zdravotních službách a specifických zdravotních službách. Na workshopu budou představena zásadní stanoviska veřejného ochránce práv v daném segmentu, a to včetně anitidiskriminačního práva. Výklad bude dokreslen případovými studiemi.</p><p class="align-blok">Jana Kvasnicová spolu s Lucií Obrovskou přivítají na půdě Kanceláře veřejného ochránce práv dne 22. 5. 2012 delegaci z Organizace pro bezpečnost a spolupráci v Evropě-ODIHR (<a title="Otevření do nového okna" href="http://www.osce.org/odihr" target="_blank">www.osce.org/odihr</a> ), kterou povede vedoucí kontaktního místa pro Romy a Sinty pan Andrzej Mirga. Návštěva se uskuteční v rámci tzv. field assessment visit v České republice. Hlavním tématem setkání bude situace ve vzdělávání romské populace.</p><p class="align-blok">Vedoucí oddělení Petr Polák se ve dnech 23. – 24. 5. 2012 zúčastní zasedání sítě Equinetu (www.equineteurope.org), které se tentokráte bude konat ve Vilniusu (Litva). Tématem zasedání bude alternativní řešení sporů (ADR) v činnosti equality bodies. Prozkoumat právní a faktické možnosti ADR v činnosti českého veřejného ochránce práv (v komparaci s dalšími evropskými tělesy pro rovné zacházení) je hlavním smyslem účasti na zasedání Equinetu. Cílem je identifikovat výhody a rizika ADR (např. mediace) v diskriminačních sporech, popsat metodologii šetření a typizované životní situace, kdy se jeví ADR jako vhodný nástroj pro nápravu diskriminačního jednání. Program celé akce je v angličtině dostupný <a title="Otevření do nového okna" href="/uploads-import/DISKRIMINACE/aktuality/Equinet_Legal_Training__Draft_Programme_FOR_PUBLICATION.pdf" target="_blank"> zde</a> (468.5 kB, Adobe Acrobat dokument).</p><p class="align-blok">Veřejný ochránce práv JUDr. Pavel Varvařovský bude dne 24. 5. 2012 diskutovat s některými členy poslaneckého Výboru pro bezpečnost o vztahu antidiskriminačního zákona a vězeňství. K jednání byl přizván i Jiří Šamánek, právník Oddělení rovného zacházení.</p><p class="align-blok">Jiří Šamánek se dne 30. 5. 2012 zúčastní kulatého stolu na téma „prorodinná politika v naší městské části,“ který pořádá občanské sdružení Mateřské centrum Cirkus v městské části Praha – Čakovice (<a title="Otevření do nového okna" href="http://www.mccirkus.cz/" target="_blank">www.mccirkus.cz</a> ). Cílem kulatého stolu, zaměřujícího se na význam a přínos mateřských center, je objasnění postavení jednotlivých stupňů státní správy a samosprávy v oblasti předškolního vzdělání. Kolega Šamánek seznámí krátkým příspěvkem účastníky kulatého stolu s Doporučením ochránce č. 4 k rovnému zacházení v přístupu k předškolnímu vzdělávání (k dispozici zde <a href="https://www.ochrance.cz/diskriminace/doporuceni-a-vyzkum-pro-verejnost/">http://www.ochrance.cz/diskriminace/doporuceni-a-vyzkum-pro-verejnost/</a>).</p><p class="align-blok">Lucie Obrovská se ve dnech 31. 5. – 1. 6. 2012 zúčastní setkání antidiskriminačních těles (equality bodies), které bude pořádat Evropská komise proti rasismu a intoleranci (ECRI) ve Štrasburku. Na programu budou především aktuální otázky boje proti rasové diskriminace v členských státech Rady Evropy a efektivita působení ombudsmanských institucí ve zmíněné oblasti. </p><p class="align-blok">Jana Kvasnicová se dne 31. května 2012 zúčastní Republikového shromáždění NRZP ČR (Národní rada osob se zdravotním postižením ČR), na němž bude členským organizacím NRZP oficiálně představen projekt Rovná práva pro všechny. Jana Kvasnicová na shromáždění vystoupí na téma „Diskriminace osob se zdravotním postižením z pohledu veřejného ochránce práv“. </p><p class="align-blok">Dne 5. června 2012 Jana Kvasnicová vystoupí na první ze série krajských konferencí NRZP v Pardubicích s příspěvky na témata Instituce a organizace, které se v ČR zabývají ochranou lidských práv osob se zdravotním postižením a Soudy a soudní praxe. Tematická konference se bude konat v rámci realizace projektu NRZP ČR „ROVNÁ PRÁVA PRO VŠECHNY“, program EK PROGRESS 2012. Předběžný program konference je dostupný zde <a title="Otevření do nového okna" href="http://www.nrzp.cz/diskriminace/792-krajske-konference-progress.html" target="_blank">http://www.nrzp.cz/diskriminace/792-krajske-konference-progress.html</a> . Podrobnější informace o projektu jsou zde <a title="Otevření do nového okna" href="http://www.nrzp.cz/diskriminace/791-vice-o-projektu-progres.html" target="_blank">http://www.nrzp.cz/diskriminace/791-vice-o-projektu-progres.html</a> . </p>
