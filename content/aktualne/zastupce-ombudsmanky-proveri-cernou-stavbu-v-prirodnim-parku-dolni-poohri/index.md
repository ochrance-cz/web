---
title: "Zástupce ombudsmanky prověří černou stavbu v přírodním parku Dolní Poohří"
tags:
  - Tisková zpráva
oldUrl: "/aktualne/tiskove-zpravy-2019/zastupce-ombudsmanky-proveri-cernou-stavbu-v-prirodnim-parku-dolni-poohri"
date: 2019-10-02
perex: "<p>Zástupce ombudsmanky zahájil šetření z vlastní iniciativy, aby prověřil postup stavebního úřadu v případě nepovolené stavby, která se nachází v přírodním parku Dolní Poohří na území obce Budyně nad Ohří.</p>"
---

<!-- imported from the old website -->

<p><i>„Není pochyb o tom, že stavba v přírodním parku Dolní Poohří probíhá bez povolení stavebního úřadu. Děje se tak nikoli z neznalosti či nejasností, ale naprosto vědomě. Stavebník totiž v minulosti o povolení žádal, ale žádost byla zamítnuta, protože v daném území není povoleno stavět. Poté, co neuspěl s žádostí o změnu územního plánu, se stavebník zcela vědomě rozhodl stavět bez povolení,“</i> shrnuje zástupce ombudsmanky informace o případu, který vzbudil zájem veřejnosti a objevil se i v médiích.</p> <p>Podle veřejně dostupných informací stavební úřad v Libochovicích hodlal postupovat v souladu s právními předpisy, ale není zřejmé, zda předpokládané kroky skutečně provedl a zda je jeho postup efektivní. Zástupce ombudsmanky chce proto šetřením zjistit, zda stavební úřad zakázal provádění stavby, sankcionoval zahájení stavby bez povolení a zda zahájil řízení o odstranění stavby. Šetření by rovněž mělo ověřit důslednost stavebního úřadu, tj. zda např. provedl neohlášenou kontrolní prohlídku, udělil pokuty v dostatečné výši atd. Z informací v médiích je totiž zřejmé, že se stavebník nehodlá zákazy řídit – i předchozí zákaz orgánu ochrany přírody a krajiny v Roudnici nad Labem porušuje a ve stavbě v přírodním parku Dolní Poohří pokračuje.</p> <p><i>„Úřady musí být důsledné a stavební nekázni bránit všemi prostředky, které jim zákony dávají. Každý případ, kdy stavebníkovi projde nezákonné jednání a dosáhne svého bez ohledu na pravidla a veřejný zájem, jen posiluje nedůvěru ve spravedlnost a vede k přesvědčení, že se všem neměří stejným metrem. V případě černých staveb je to zvlášť zřetelné,“</i> vysvětluje zástupce ombudsmanky důvody, proč v tomto případě zahájil šetření z vlastní iniciativy.</p> <p>Informace o případu z médií, např.:</p> <p><a href="https://ct24.ceskatelevize.cz/domaci/2938658-podnikatel-nacerno-stavi-v-chranenem-prirodnim-parku-delaji-i-jini-haji-se" target="_blank">https://ct24.ceskatelevize.cz/domaci/2938658-podnikatel-nacerno-stavi-v-chranenem-prirodnim-parku-delaji-i-jini-haji-se</a></p> <a href="https://www.idnes.cz/zpravy/domaci/cerna-stavba-priroda-miloslav-sara-dolni-poohri.A190822_092615_domaci_bur" target="_blank">https://www.idnes.cz/zpravy/domaci/cerna-stavba-priroda-miloslav-sara-dolni-poohri.A190822_092615_domaci_bur</a>
