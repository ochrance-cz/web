---
title: "Sledování nuceného navracení cizinců"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2016/sledovani-nuceneho-navraceni-cizincu/"
date: 2016-03-15
perex: "<p>Zaměstnanci Kanceláře veřejného ochránce práv absolvovali školení osob vykonávajících dohled nad nuceným navracením cizinců.</p>"
---

<!-- imported from the old website -->

<p>Ve dnech 22. – 26. února 2016 se v prostorách Agentury EU pro základní práva (dále jen „FRA“) ve Vídni uskutečnil seminář pro osoby vykonávající dohled nad realizací nedobrovolného vyhoštění cizinců (Forced Return Monitoring).</p> <p>Veřejná ochránkyně práv v souladu s ustanovením § 1 odst. 6 zákona č. 349/1999 Sb., o veřejném ochránci práv, ve znění pozdějších předpisů, provádí sledování zajištění cizinců a výkonu správního vyhoštění, předání nebo průvozu zajištěných cizinců a trestu vyhoštění cizinců, kteří byli vzati do vyhošťovací vazby nebo kteří vykonávají trest odnětí svobody.<sup>[1]</sup> </p> <p>Školení organizovala FRA ve spolupráci s agenturou Frontex, Evropským výborem pro zabránění mučení a nelidskému či ponižujícímu zacházení nebo trestání (CPT) a Mezinárodním centrem pro rozvoj migrační politiky (ICMPD).</p> <p>Cílem této vzdělávací akce bylo:</p><ul><li><span style="line-height: 17.92px; font-size: 12.8px;">zvýšit povědomí monitorujících osob o aplikovatelných lidskoprávních standardech;</span></li><li><span style="line-height: 17.92px; font-size: 12.8px;">zvýšit pozorovací schopnosti monitorujících osob; a</span></li><li><span style="line-height: 17.92px; font-size: 12.8px;">zprostředkovat dobrou praxi při psaní zpráv ze sledování vyhoštění.</span></li></ul><p></p> <p>Semináře se zúčastnilo celkem 22 školených a 6 školitelů.   </p> <p>Školení kombinovalo teoretickou i praktickou část, kdy součástí byla exkurze výcvikových prostor Rakouské spolkové policie (Speciální zásahová jednotka Cobra/Ředitelství pro speciální jednotky, kteří jsou odpovědní za mezinárodní eskorty). Součástí praktické části bylo předvedení používaných omezovacích prostředků, simulace jednotlivých fází návratové operace a ukázka dvou možných situací, včetně sepsání návrhu zprávy ze sledování nedobrovolného návratu. V rámci teoretické<a name="_GoBack"></a> přípravy byl kladen důraz na jednotlivé fáze návratové operace, aplikovatelná základní práva, omezovací prostředky, roli a působnost monitorujícího, komunikaci během návratové operace a následné podání zprávy o operaci.</p> <p>Zaměstnanci Kanceláře veřejného ochránce práv prohloubili své znalosti v oblasti sledování realizace vyhoštění cizinců, byli seznámeni s žádoucí praxí FRA a Frontex a vyměnili si své zkušenosti s ostatními zahraničními kolegy, kteří nucené navracení cizinců monitorují.</p> <p>Užitečné odkazy:</p> <p>Směrnice Evropského parlamentu a Rady 2008/115/ES ze dne 16. prosince 2008 o společných normách a postupech v členských státech při navracení neoprávněně pobývajících státních příslušníků třetích zemí (<a title="Otevření do nového okna" href="http://eur-lex.europa.eu/legal-content/CS/TXT/PDF/?uri=CELEX:32008L0115&amp;rid=1" target="_blank">http://eur-lex.europa.eu/legal-content/CS/TXT/PDF/?uri=CELEX:32008L0115&amp;rid=1</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />);</p> <p>Rozhodnutí Rady ze dne 29. dubna 2004 o organizaci společných letů za účelem navrácení státních příslušníků třetích zemí, na které se vztahuje individuální rozhodnutí o vyhoštění, z území dvou nebo více členských států (<a title="Otevření do nového okna" href="http://eur-lex.europa.eu/legal-content/CS/TXT/PDF/?uri=CELEX:32004D0573&amp;rid=4" target="_blank">http://eur-lex.europa.eu/legal-content/CS/TXT/PDF/?uri=CELEX:32004D0573&amp;rid=4</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />);</p> <p>20 zásad Rady Evropy nuceného návratu (<a title="Otevření do nového okna" href="http://www.coe.int/t/dg3/migration/archives/Source/MalagaRegConf/20_Guidelines_Forced_Return_en.pdf" target="_blank">http://www.coe.int/t/dg3/migration/archives/Source/MalagaRegConf/20_Guidelines_Forced_Return_en.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />);</p> <p>Kodex chování během společných návratových operacích koordinovaných agenturou Frontex (<a title="Otevření do nového okna" href="http://frontex.europa.eu/assets/Publications/General/Code_of_Conduct_for_Joint_Return_Operations.pdf" target="_blank">http://frontex.europa.eu/assets/Publications/General/Code_of_Conduct_for_Joint_Return_Operations.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />); a</p> <p>Příručka k navracení osob (<a title="Otevření do nového okna" href="http://ec.europa.eu/dgs/home-affairs/what-we-do/policies/european-agenda-migration/proposal-implementation-package/docs/return_handbook_en.pdf" target="_blank">http://ec.europa.eu/dgs/home-affairs/what-we-do/policies/european-agenda-migration/proposal-implementation-package/docs/return_handbook_en.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />).</p> <br /> <hr /> <p><sup>[1] </sup><i>K rozšíření působnosti veřejného ochránce práv o povinnost monitorovat danou oblast došlo zákonem č. 427/2010 Sb., o změně zákona č. 326/1999 Sb., o pobytu cizinců na území ČR a dalších souvisejících zákonů. Touto novelou byla provedena implementace směrnice Evropského parlamentu a Rady 2008/115/ES o společných normách a postupech v členských státech při navracení neoprávněně pobývajících státních příslušníků třetích zemí (tzv. „návratová směrnice“).</i></p>
