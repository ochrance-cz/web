---
title: "Případ pro ombudsmana: Zastavení řízení"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-v/pripad-pro-ombudsmana-zastaveni-rizeni/"
date: 2009-11-05
perex: "<p> </p>"
---

<!-- imported from the old website -->

<p class="Normln perex">V pátek 6. listopadu vysílá ČT1 v 18:25 další díl z cyklu Případ pro ombudsmana. Repríza pořadu je zařazena do vysílání ČT2 v pondělí 2. listopadu ve 12:25. Díl nazvaný „Zastavení řízení“ se týká provozu na účelové komunikaci nacházející se na pozemku stěžovatele. Místo, aby úřad o jeho žádosti o omezení přístupu na komunikaci rozhodl (ať už kladně, či záporně), i přes mnohá varování správní řízení zastavil bez rozhodnutí a vzal mu tak možnost obrany.</p><h2 style="TEXT-DECORATION: none" class="Nadpis1">Zastavení řízení</h2><p class="Normln"><span style="FONT-STYLE: italic">(</span><span style="FONT-STYLE: italic">Spisová značka: </span><span style="FONT-STYLE: italic">1930</span><span style="FONT-STYLE: italic">/200</span><span style="FONT-STYLE: italic">8</span><span style="FONT-STYLE: italic">/VOP)</span></p><p class="Normln">Tento příběh je ukázkou občasné snahy úřadů vyhnout se odpovědnosti za plnění svých úkolů. Vlastník pozemku pod účelovou komunikací domnívající se, že mu patří i část cesta na jeho pozemku, žádal o omezení průjezdu nákladní dopravy z kamenolomu. Úřad popíral možnost věc řešit a ani po několika letech nerozhodl.</p><p class="Normln">Pan M. se na ochránce obrátil s žádostí o prošetření dle jeho názoru nezákonných průtahů Městského úřadu Vyškov v řízení o omezení veřejného přístupu na účelovou komunikaci. Ta se nachází mimo jiné i na jeho pozemku a její stav je neustále zhoršován zejména provozem nákladních vozidel z blízké štěrkovny. Důsledkem provozu nákladních aut naložených kamenivem dochází k nadměrné prašnosti, obtěžování hlukem apod.</p><p class="Normln">Pan M. se považuje za vlastníka účelové komunikace, protože vlastní pozemek pod ní. Podával proto opakovaně žádost o omezení veřejného přístupu na tuto komunikaci. Úřad však procesně vůbec nerozhodl. Nejprve tvrdil, že nemá pravomoci, poté odpovídal, že žádost o omezení veřejného přístupu může podat jen vlastník komunikace a tím pan M. není, takže nemá právo podávat žádost. Toto panu M. sdělil i přesto, že obdržel výpis z katastru nemovitostí o vlastnictví pozemku a právní názor, že vlastnictví pozemku je rozhodné i pro vlastnictví komunikace.</p><p class="Normln">Ochránce kritizuje Městský úřad Vyškov za to, že vůbec nerozhodl, ale jen si s panem M. dopisoval. Měl přitom jen dvě možnosti – buď vyhovět a omezit přístup, nebo žádost zamítnout. Nic z toho neudělal, což ochránce považuje za hrubé procesní pochybení. Městský úřad tímto postupem vzal panu M. možnosti další obrany, vyloučil jakékoli odvolání.</p><p class="Normln">S názorem ochránce se ztotožnilo i Ministerstvo dopravy s tím, že úřad musí nějak rozhodnout.</p><p class="Normln">Po této kritice Městský úřad Vyškov znovu oslovil pan M., aby doložil, že je vlastníkem účelové komunikace, což však pan M. udělal už dříve výpisem z katastru nemovitostí a vysvětlením povahy komunikace. Městský úřad následně panu M. sdělil, že nebylo doloženo vlastnictví komunikace a úřad řízení zastavuje. Opět tedy odmítl rozhodnout.</p><p class="Normln">Ochránce se proto obrátil na Krajský úřad Jihomoravského kraje a pan M. se proti zastavení řízení odvolal. Ochránce usiluje o to, aby kraj zrušil zastavení řízení a Městský úřad Vyškov rozhodl. Ochránce se domnívá, že stěžovatel nemůže být odmítnut pouze z důvodu, že neprokázal vlastnictví ke komunikaci, neboť jasně prokázal vlastnictví k pozemku. I podle judikatury Nejvyššího soudu je vlastník pozemku s účelovou komunikací zároveň „vlastníkem“ samotné účelové komunikace, protože ta je pouhou součástí pozemku, nikoli samostatnou věcí.</p><p class="Normln">Krajský úřad sice nesouhlasí s judikaturou Nejvyššího soudu, ve věci zastavení řízení bez rozhodnutí je ale podle všeho zajedno s ochráncem. Úřad musí vždy nějak rozhodnout, aby měl občan právo na odvolání a soudní přezkum.</p><p class="Normln"> </p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="http://www.ceskatelevize.cz">www.ceskatelevize.cz</a></p><p class="Normln"> </p>
