---
title: "Zástupkyně ombudsmana Monika Šimůnková zahájila odborný seminář věnovaný zařízením pro děti vyžadující okamžitou pomoc"
oldUrl: "src/www.ochrance.cz/aktualne/tiskove-zpravy-2020/zastupkyne-ombudsmana-monika-simunkova-zahajila-odborny-seminar-venovany-zarizenim-pro"
date: 2020-03-05
perex: "<p>V letech 2016 až 2018 prováděla tehdejší ombudsmanka Anna Šabatová návštěvy v zařízeních pro děti vyžadující okamžitou pomoc (ZDVOP). Cílem bylo zjistit, jak vypadá krizová pomoc dětem a jejich rodinám, v čem spočívá a jak je úspěšná. Zpráva z těchto návštěv byla zveřejněna v červnu roku 2019. Nejdůležitější poznatky byly prodiskutovány s účastníky odborného semináře, který zahájila zástupkyně ombudsmana Monika Šimůnková.   Seminář je realizován prostřednictvím projektu Posílení aktivit veřejného ochránce práv (směrem k ustavení Národní lidskoprávní instituce v ČR), číslo projektu LP-PDP3-001. Projekt je součástí Programu lidská práva financovaného z Norských fondů 2014-2021 prostřednictvím Ministerstva financí ČR. </p>"
---

<!-- imported from the old website -->

<p><img src="https://www.ochrance.cz/uploads/RTEmagicC_Norway_grants_4x_zmenseno_04.png.png" width="196" height="220" alt="" /></p><p>„Zjistili jsme, že práce s rodinou za účelem co nejrychlejšího návratu dítěte, neprobíhá v zařízeních tak, jak by bylo potřeba. Což také znamená, že s postupujícím časem se snižuje šance dítěte na návrat domů. Zařízení pro děti vyžadující okamžitou pomoc (ZDVOP) se také soustředí zejména na hmotné zajištění dítěte a v poskytování psychologické pomoci dítěti je velký prostor pro zlepšení. Je otázka, nakolik toto zjištění souvisí s tím, že většina zařízení vlastně neplní krizový charakter a pro děti se často stávají domovem na dobu delší, než zákon předpokládá,“ vysvětluje Monika Šimůnková.</p><p><img src="https://www.ochrance.cz/fileadmin/user_upload/Konference/ZDVOP/ZDVOP_1_sm.jpg" width="629" height="420" alt="" /></p> <p>Některé nedostatky, na které zpráva upozornila, se již podařilo napravit v rámci připomínek k novele zákona o sociálně-právní ochraně dětí: „Podařilo se prosadit, aby ve smlouvě o pobytu dítěte ve ZDVOP (smlouva o poskytování ochrany a pomoci) bylo dítěti garantováno mimo jiné poskytnutí psychologické péče. Jelikož jsou tato zařízení určena zejména pro děti v krizové situaci – děti týrané, zneužívané, zanedbané – považujeme intenzivní, akutní i následnou pomoc a podporu psychologa za klíčovou a nezbytnou,“ uvádí zástupkyně ombudsmana Monika Šimůnková.</p> <p>„Z návštěv vyplynulo, že děti jsou do zařízení umisťovány někdy i jen kvůli špatným materiálním a bytovým podmínkám, a to na žádost rodičů. Díky novele zákona bude nově orgán sociálně-právní ochrany dětí (OSPOD) dávat souhlas s pobytem dítěte, které by do ZDVOPu mělo být umístěno na základě žádosti rodičů nebo na základě žádosti dítěte. Mělo by tak dojít k lepší identifikaci případů, kdy pobyt v zařízení neslouží k řešení krizové situace dítěte, ale k řešení špatných materiálních či bytových podmínek rodiny. To by mělo být impulsem zejména pro OSPOD, že má zahájit intenzivní sociální práci a iniciovat spolupráci s dalšími odborníky – sociální pracovník na obci, bytový odbor, terénní sociální služba, aktivizační služba, využití potravinových bank, hledání adekvátního bydlení – tak, aby se podmínky rodiny zlepšily. Pokud OSPOD souhlas s pobytem dítěte ve ZDVOP nedá, budou mít rodiče i dítě možnost podat proti tomuto rozhodnutí odvolání. Trvali jsme na tom, aby o dítě bylo ve ZDVOP postaráno až do doby pravomocného rozhodnutí,“ uzavírá Monika Šimůnková. </p> <p>Účastníkům semináře nechceme pouze tlumočit pochybení, která je třeba napravovat, ale zejména s nimi vést diskusi o tom, co my všichni – zařízeními počínaje a námi nebo ministerstvy konče, můžeme udělat proto, aby se péče o děti v zařízeních vyžadujících okamžitou pomoc zlepšila.</p> <h5>Zpráva ze systematických návštěv zařízení pro děti vyžadující okamžitou pomoc:</h5> <p><a href="https://www.ochrance.cz/fileadmin/user_upload/ochrana_osob/ZARIZENI/Ustavni_vychova/2019_0110_Zprava_DET_zarizeni_pro_deti_A4_CS_04_web.pdf" target="_blank">https://www.ochrance.cz/fileadmin/user_upload/ochrana_osob/ZARIZENI/Ustavni_vychova/2019_0110_Zprava_DET_zarizeni_pro_deti_A4_CS_04_web.pdf</a></p><p><img src="https://www.ochrance.cz/uploads/RTEmagicC_ZDVOP_2_sm.jpg.jpg" width="658" height="439" alt="" /></p><p><img src="https://www.ochrance.cz/uploads/RTEmagicC_ZDVOP_3_sm.jpg.jpg" width="629" height="420" alt="" /></p>
