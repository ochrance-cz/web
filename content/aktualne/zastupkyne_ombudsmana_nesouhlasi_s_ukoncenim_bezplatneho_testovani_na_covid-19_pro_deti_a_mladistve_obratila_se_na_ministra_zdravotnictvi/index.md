---
title: Zástupkyně ombudsmana nesouhlasí s ukončením bezplatného testování na
  covid-19 pro děti a mladistvé, obrátila se na ministra zdravotnictví
date: 2021-08-19T06:09:33.681Z
vystupy:
  - tz
perex: "Jako problematické vidí zástupkyně ombudsmana především plánované
  ukončení bezplatného testování na covid-19 pro mladistvé a děti starší
  dvanácti let. Jde totiž o skupiny, které mají Listinou základních práv a
  svobod garantovanou zvláštní ochranu. "
---
<p>Také Úmluva o právech dítěte vedle práva na volný čas a odpočinek výslovně uznává i právo dítěte svobodně participovat na kulturním životě a umělecké činnosti. Zpoplatnění testů podle zástupkyně ombudsmana tato práva narušuje a jde proti nejlepším zájmům dětí. V&nbsp;dopise upozornila ministra zdravotnictví i na budoucí zátěž pro rozpočty rodin a možné znevýhodnění dětí ze sociálně slabších rodin.</p>

<p>Podobné argumenty podle zástupkyně ombudsmana platí také u dalších skupin: <em>&bdquo;Uvítám, když uvedenému zásahu do rozpočtu a&nbsp;případným nerovnostem v&nbsp;přístupu budete věnovat pozornost i ve vztahu ke&nbsp;zletilým osobám, například nezaopatřeným dětem do 26 let,&ldquo;</em> uvedla v&nbsp;dopise ministrovi zdravotnictví Monika Šimůnková. &nbsp;</p>

<p>Bezplatné testování by mělo skončit prvního září. Vláda ale chce o možných výjimkách pro určité skupiny lidí nebo i případné změně termínu znovu jednat.</p>
