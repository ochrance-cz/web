---
title: "Dohled nad omezováním osobní svobody ve 4. čtvrtletí 2016"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/dohled-nad-omezovanim-osobni-svobody-ve-4-ctvrtleti-2016/"
date: 2017-02-03
perex: "<p>V rámci prevence špatného zacházení a dohledu nad omezováním osobní svobody provedli pověření zaměstnanci Kanceláře veřejného ochránce práv ve čtvrtém čtvrtletí roku 2016 celkem 5 systematických návštěv zařízení.</p>"
---

<!-- imported from the old website -->

<p>Provedením systematických návštěv zařízení pro děti vyžadující okamžitou pomoc v Olomouci, Znojmě a Mostě ochránkyně zakončila sérii návštěv těchto zařízení. V roce 2017 vydá souhrnnou zprávu o svých zjištěních a doporučeních určenou jak poskytovatelům péče o ohrožené děti tak odpovědným orgánům veřejné moci. Dále zaměstnanci Kanceláře veřejného ochránce práv provedli systematickou návštěvu Věznice a ústavu pro výkon zabezpečovací detence Opava, přičemž se zaměřili na podmínky výkonu trestu odnětí svobody osob s nařízenou ochrannou léčbou. Následnou návštěvou léčebny dlouhodobě nemocných ADP Sanco, s. r. o., v Prostějově také ověřili plnění doporučení z předchozí návštěvy. </p> <p>Dne 17. října ochránkyně uspořádala kulatý stůl pro zástupce sociálních a zdravotních odborů krajských úřadů věnovaný problematice správněprávního postihu poskytovatelů sociálních služeb bez oprávnění.</p> <p>V uplynulém čtvrtletí zaměstnanci oddělení dohledu nadto uspořádali:</p><ul><li>seminář pro veřejné opatrovníky z Kraje Vysočina v Jihlavě, kterým představili dobrou praxi výkonu opatrovnictví,</li><li>semináře v Pardubicích a Českých Budějovicích pro pracovníky v sociálních službách, kteří pečují o klienty domovů pro seniory či domovů se zvláštním režimem,</li><li>seminář pro 80 inspektorů České školní inspekce, které seznámili se svojí metodou práce při systematických návštěvách a zjištěními ze systematických návštěv zařízení pro výkon ústavní a ochranné výchovy,</li><li>seminář pro policisty vykonávající ostrahu cel z Krajského ředitelství policie Středočeského a Ústeckého kraje, které seznámili se základními právy zajištěných osob ve světle judikatury Evropského soudu pro lidská práva.</li></ul><p><span style="font-size: 12.8px;">N</span><span style="font-size: 12.8px;">aopak zkušenosti pro ochranu zvláště zranitelných osob někteří zaměstnanci oddělení dohledu prohloubili při třídenních stážích v psychiatrické nemocnici a domovech se zvláštním režimem.</span></p> <p>Ochránkyně hostila rovněž zástupce albánského ombudsmana, kteří se do České republiky přijeli seznámit nejen s klasickou ombudsmanskou činností, ale také se způsobem práce a výstupy českého národního preventivního mechanismu.</p>
