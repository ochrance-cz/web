---
title: "Evropský den nezávislého života"
oldUrl: "src/www.ochrance.cz/aktualne/tiskove-zpravy-2018/evropsky-den-nezavisleho-zivota"
date: 2018-05-04
perex: "<p>Kancelář veřejného ochránce práv se jako první v České republice zapojila do celoevropské kampaně k Evropskému dni nezávislého života, který připadá na 5. května. Ve spolupráci s osobami s různým typem zdravotního postižení, ale i bez něj, vytvořila video upozorňující na to, jak je nezávislost pro lidi se zdravotním postižením důležitá.</p>"
---

<!-- imported from the old website -->

<p>Obecně nezávislý život vysvětlujeme jako možnost mít kontrolu nad svým životem a činit všechna rozhodnutí, která se týkají našich životů. S tím úzce souvisí právo vést plný společenský život, studovat, pracovat, mít rodinu. Podmínkou pro nezávislý život je také často otázka dostupnosti osobní asistence a dalších podpůrných služeb.</p> <p>Žít nezávislým způsobem života často ale není pro osoby se zdravotním postižením samozřejmé, na což právě poukazuje vytvořené video. Na něm každý z aktérů/aktérek vyjádřil svůj názor, co přesně pro něj/ji nezávislý způsob života znamená.</p> <p>Video naleznete zde: <a href="https://youtu.be/oh81W6uPwl4" target="_blank">https://youtu.be/oh81W6uPwl4</a></p>
