---
title: Méně starostí pro cizince vedené na úřadu práce. Ombudsman se zasadil,
  aby měli zdravotní pojištění
date: 2026-01-16T09:30:00
vystupy:
  - tz
perex: <p>Nový rok přinesl dobrou zprávu cizincům s&nbsp;tzv. neduální
  zaměstnaneckou kartou. Pokud jsou registrováni na úřadu práce, mají nárok na
  veřejné zdravotní pojištění hrazené státem. Cizinci s duálními kartami se
  změny dočkali již dříve. Za rovné postavení držitelů obou typů zaměstnanecké
  karty se postavil ombudsman.</p>
attachments:
  - title: Stanovisko Ministerstva zdravotnictví k účasti držitelů zaměstnaneckých
      karet zařazených do evidence uchazečů o zaměstnání na veřejném zdravotním
      pojištění
    file: https://mzd.gov.cz/stanovisko-k-ucasti-drzitelu-zamestnaneckych-karet-zarazenych-do-evidence-uchazecu-o-zamestnani-na-verejnem-zdravotnim-pojisteni/
---
<p>Od 1. ledna se stírá rozdíl v&nbsp;hrazení zdravotního pojištění cizinců, pokud jsou vedeni na úřadě práce. Ať už jsou držiteli tzv. duální či neduální zaměstnanecké karty, v obou případech mají pojištění, které jim hradí stát. Jednání s&nbsp;Ministerstvem zdravotnictví, jež vyústilo v&nbsp;tuto změnu, inicioval ombudsman Stanislav Křeček</p>
<p>&nbsp;
<i>„Ministerstvo zdravotnictví, potažmo zdravotní pojišťovny, musí přistupovat k&nbsp;cizincům ucházejícím se o zaměstnání stejně – bez ohledu na to, jaký typ zaměstnanecké karty mají. Vyplývá to ze závazných&nbsp;předpisů Evropské unie. Oceňuji, že ministerstvo můj názor podpořilo a operativně s&nbsp;pojišťovnami vyjednalo praktické záležitosti,“&nbsp;</i>sdělil ombudsman Stanislav Křeček.&nbsp;</p>
<p>K případům cizinců se zaměstnaneckou kartou, kteří byli kvůli ztrátě zaměstnání evidováni na úřadě práce, Stanislav Křeček doplňuje
<i>: „V&nbsp;souladu s výkladem unijního práva pobírali podporu v&nbsp;nezaměstnanosti. S&nbsp;překvapením ale zjišťovali, že nemají zdravotní pojištění. Celou situaci jsem prověřil a dospěl jsem k&nbsp;závěru, že jejich pojištění má jít na vrub státu.“</i></p>
<blockquote>
<p>
<strong>Praktické upozornění</strong></p>
<p>Zdravotní pojišťovně již není třeba dokládat potvrzení vystavené Ministerstvem vnitra o tom, zda se jedná o duální nebo neduální zaměstnaneckou kartu.</p></blockquote>
<blockquote>
<p>
<strong>Co je to zaměstnanecká karta?</strong></p>
<p>Jde o druh povolení k dlouhodobému pobytu, který umožňuje občanům třetích zemí v&nbsp;České republice legálně pobývat a pracovat déle než 3 měsíce.</p>
<p>Zdroj: 
<a href="https://ipc.gov.cz/typy-viz-a-pobytu/obcane-tretich-zemi/dlouhodobe-pobyty/zamestnanecka-karta/">Informační portál pro cizince</a></p>
<p>Tzv. 
<strong>duální zaměstnaneckou kartu</strong> vydává Ministerstvo vnitra současně jako povolení k pobytu i k zaměstnání. Vydává se cizincům, kteří nemají volný přístup na trh práce. Cizinec ji získává pro konkrétní pracovní místo, které je zařazeno v 
<a href="https://www.mpsv.cz/hledani-volnych-mist">centrální evidenci volných pracovních míst obsaditelných držiteli zaměstnaneckých karet</a>.</p>
<p>Tzv. 
<strong>neduální zaměstnaneckou kartou</strong> Ministerstvo vnitra vydává pouze jako povolení k pobytu za účelem výkonu práce. Oprávnění k zaměstnání cizinec získá z jiného právního titulu. Například má volný přístup na trh práce jako student nebo absolvent české školy.</p></blockquote>
<p>&nbsp;</p>
