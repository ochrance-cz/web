---
title: "Diskriminace v bydlení, vzdělávání nebo práci. Vyzkoušejte další části
  e-learningu ombudsmana "
date: 2023-04-26T07:52:41.205Z
vystupy:
  - tz
perex: >
  <p><a href="https://diskriminace.netventic.net/">E-learningový kurz o
  antidiskriminačním právu</a> má pokračování v&nbsp;podobě pěti nových částí
  (modulů). Zaměřili jsme se na jednotlivé oblasti života, ve kterých se s
  diskriminací můžete nejčastěji setkat.&nbsp;Jde o diskriminaci v pracovním
  prostředí, v&nbsp;bydlení, v&nbsp;přístupu ke zboží a službám a ve vzdělávání.
  V jednom z&nbsp;modulů se dozvíte, jak se nerovnému zacházení bránit.
  Diskriminaci v&nbsp;oblastech, kterým se kurz věnuje, zakazuje
  antidiskriminační zákon. Oběť diskriminace se může obrátit na ombudsmana.</p>
attachments:
  - title: Vstup do e-learningu
    file: https://diskriminace.netventic.net/
---
<p>&bdquo;<em>V&nbsp;e-learningu vycházíme ze skutečných případů, které řešil ombudsman. Využíváme také poznatky z&nbsp;našich výzkumů a doporučení. Z&nbsp;informací v&nbsp;kurzu mohou čerpat pracovníci úřadů, které se diskriminací zabývají (např. inspektoráty práce, Česká školní inspekce či Česká obchodní inspekce), ale také třeba zástupci samospráv nebo neziskové organizace</em>,&ldquo; vysvětluje vedoucí odboru rovného zacházení Jana Kvasnicová.</p>

<p>Každý si může v&nbsp;online kurzu zvolit vlastní studijní cestu. Doporučujeme ale nejprve projít úvodní modul (Úvod do antidiskriminačního práva), ve kterém vysvětlujeme základní pojmy a principy, a pak navázat dalším modulem podle vlastního výběru. Je možné projít si jen některé moduly nebo absolvovat celý kurz.</p>

<p>Kurz je zdarma a vhodný pro širokou veřejnost &ndash; nevyžaduje právní vzdělání. Modul o diskriminaci v&nbsp;pracovním prostředí přináší tipy a doporučení jak pro zaměstnance, tak pro zaměstnavatele. Poznatky z&nbsp;modulu o diskriminaci ve vzdělávání mohou využít lidé pracující ve školství, ale i rodiče a žáci. Lidé, kteří hledají či nabízejí bydlení, mohou najít přínosné informace v&nbsp;modulu o diskriminaci v&nbsp;bydlení.</p>

<p>E-learningový kurz vznikl jako aktivita účinnějšího prosazování práva na rovné zacházení v&nbsp;rámci projektu Posílení aktivit veřejného ochránce práv v&nbsp;ochraně lidských práv (směrem k&nbsp;ustavení Národní lidskoprávní instituce v&nbsp;ČR), číslo projektu: LP-PDP3-001. Tento projekt je&nbsp;financován z&nbsp;prostředků Fondů EHP&nbsp;a Norska 2014 &ndash; 2021 a&nbsp;státního rozpočtu ČR.</p>

<p>Máte-li ke&nbsp;kurzu dotaz nebo připomínku, napište nám&nbsp;na adresu&nbsp;<a href="mailto:elearning@ochrance.cz">elearning@ochrance.cz</a>.</p>

<p><img alt="dis_e-learning_printscreen.png" src="https://www.ochrance.cz/aktualne/diskriminace_v_bydleni_vzdelavani_nebo_praci-_vyzkousejte_dalsi_casti_e-learningu_ombudsmana/dis_e-learning_printscreen.png" /></p>
