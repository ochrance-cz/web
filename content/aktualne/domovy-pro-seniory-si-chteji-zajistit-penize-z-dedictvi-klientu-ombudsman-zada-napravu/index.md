---
title: "Domovy pro seniory si chtějí zajistit peníze z dědictví klientů – ombudsman žádá nápravu"
vystupy:
  - tz
oldUrl: "/aktualne/tiskove-zpravy-2007/domovy-pro-seniory-si-chteji-zajistit-penize-z-dedictvi-klientu-ombudsman-zada-napravu"
date: 2007-06-25
perex: "<p></p>"
---

<!-- imported from the old website -->

<p class="StylNadpis216b"><span style="FONT-FAMILY: Arial,sans-serif">Domovy pro seniory </span><span style="FONT-FAMILY: Arial,sans-serif">vy</span><span style="FONT-FAMILY: Arial,sans-serif">užívají mezery v zákoně a požadují od svých klientů peníze třeba i z dědictví. Veřejný ochránce práv proti takovému postupu protestuje a </span><span style="FONT-FAMILY: Arial,sans-serif">naléhavě </span><span style="FONT-FAMILY: Arial,sans-serif">vyzývá ministra práce a sociálních věcí k urychlenému řešení. </span></p><p class="Normln" style="TEXT-ALIGN: justify; MARGIN-TOP: 6pt"><span style="FONT-FAMILY: Arial,sans-serif">Zákon o sociálních službách sice stanovuje, že klientovi musí po zaplacení ubytování a stravy zůstat 15 % jeho důchodu k osobní potřebě, ale na druhou stranu neurčuje, jakým způsobem má domov pro seniory postupovat, pokud zbývající část důchodu nepokryje celou částku za poskytované služby. </span><span style="FONT-FAMILY: Arial,sans-serif">Některé domovy začaly tento rozdíl evidovat jako dluh a dokonce v dodatcích ke smlouvám požadují od klientů stvrzení práva vymáhat tento dluh po klientově smrti v rámci dědického řízení. </span><span style="FONT-FAMILY: Arial,sans-serif">Veřejný ochránce práv se setkal i s praxí, kde se klient smluvně nezavazuje pouze obecně k uhrazení „dluhu“, ale každý měsíc je po něm požadováno podpisem stvrdit </span><span style="FONT-FAMILY: Arial,sans-serif">jeho </span><span style="FONT-FAMILY: Arial,sans-serif">aktuální výši.</span></p><p class="Normln" style="TEXT-ALIGN: justify; MARGIN-TOP: 6pt"><span style="FONT-FAMILY: Arial,sans-serif">V této souvislosti je nutno připomenout, že smlouvy nejsou uzavírány jen s novými klienty, ale domovy pro seniory musí nové smlouvy </span><span style="FONT-FAMILY: Arial,sans-serif">uzavřít </span><span style="FONT-FAMILY: Arial,sans-serif">i s klienty stávajícími. Vzhledem k vysokému průměrnému věku klientů těchto zařízení a k vysokému počtu osob trpících </span><span style="FONT-FAMILY: Arial,sans-serif">Alzheimerovou</span><span style="FONT-FAMILY: Arial,sans-serif"> chorobou, je uzavírání takových smluv právně velmi problematické. O jejich skutečné způsobilosti </span><span style="FONT-FAMILY: Arial,sans-serif">těchto klientů </span><span style="FONT-FAMILY: Arial,sans-serif">kvalifikovaně se zavazovat v právních vztazích lze důvodně pochybovat. Pokud k tomu připočteme i určitou obavu klientů ze ztráty bydlení a sociálního zajištění v případě, že smlouvu odmítnou podepsat, je zřejmé, že celkový dopad zákona </span><span style="FONT-FAMILY: Arial,sans-serif">by mohl být</span><span style="FONT-FAMILY: Arial,sans-serif"> v tomto </span><span style="FONT-FAMILY: Arial,sans-serif">případě </span><span style="FONT-FAMILY: Arial,sans-serif">silně </span><span style="FONT-FAMILY: Arial,sans-serif">negativní.</span><span style="FONT-FAMILY: Arial,sans-serif"> </span><span style="FONT-FAMILY: Arial,sans-serif">Senioři, kteří byli klienty zařízení už před 1. lednem 2007 mají jedinou šanci, jak se podpisu smlouvy dočasně vyhnout. Zákon totiž zařízením ukládá uzavřít smlouvy v průběhu tří let. Stávající klienti tak mohou podpis nevýhodné smlouvy od</span><span style="FONT-FAMILY: Arial,sans-serif">ložit</span><span style="FONT-FAMILY: Arial,sans-serif"> a </span><span style="FONT-FAMILY: Arial,sans-serif">předpokládat</span><span style="FONT-FAMILY: Arial,sans-serif">, že mezitím dojde k jednoznačnějšímu vymezení právního rámce.</span></p><p class="Normln" style="TEXT-ALIGN: justify; MARGIN-TOP: 6pt"><span style="FONT-FAMILY: Arial,sans-serif">Senioři jednoznačně patří ke zranitelným skupinám</span><span style="FONT-FAMILY: Arial,sans-serif"> a je tedy třeba, aby ministerstvo urychleně vyjádřilo závazné stanovisko, jakým způsobem </span><span style="FONT-FAMILY: Arial,sans-serif">a z jakých prostředků bude hrazen případný rozdíl mezi stanovenou částkou za ubytování a stravu a mezi výší skutečné úhrady, již je klient s ohledem na své příjmy schopen zaplatit.</span></p><p class="Normln" style="TEXT-ALIGN: justify; MARGIN-TOP: 6pt"><span style="FONT-FAMILY: Arial,sans-serif">Veřejný ochránce práv také upozorňuje, že informace o takovém postupu má pouze ve vztahu k domovům pro seniory. Nevylučuje však, že podobným způsobem postupují i jiná zařízení (např. domovy se zvláštním režimem, domovy pro osoby se zdravotním postižením apod.)</span><span style="FONT-FAMILY: Arial,sans-serif">.</span></p><p class="Normln" style="TEXT-ALIGN: justify"> </p>
