---
title: "Seriál Ochránce – 1. díl &ndash; Ochrana osobních údajů"
tags:
  - TV seriál
oldUrl: "/dalsi-aktivity/tv-serial/ochrance-ii-2012/serial-ochrance-1-dil-ochrana-osobnich-udaju/"
date: 2012-09-06
perex: "<p>V neděli 9. 9. v 11:20h vysílá ČT2 první díl nové řady pořadu Ochránce o problémech, do kterých se lidé dostávají ve vztahu k úřadům. Reprízu dílu uvidíte na ČT2 v úterý 11. 9. v 9:00h.</p>"
---

<!-- imported from the old website -->

<h2>Osobní údaje a jejich ochrana. Jak se bránit zneužití citlivých dat?</h2><p>Jméno, adresa, rodné číslo, vlastnoruční podpis. Občanský průkaz je takovou malou databází citlivých údajů. A nejen on. Tyto informace figurují také v různých centrálních registrech, na stránkách mnoha úřadů a institucí nebo dokonce veřejně na internetu. Při troše šikovnosti se k nim může dostat prakticky kdokoli. Anebo je poskytneme někomu sami – třeba při žádosti o různé zákaznické karty. O tom, co dělat, když vaše osobní údaje někdo zneužije, bude i úvodní díl nové série případů z kanceláře veřejného ochránce práv.</p><p>Pan P. se stal obětí „kanadského“ žertíku. Někdo jeho jménem zveřejnil inzerát a pan P. čelil obtěžování. Inzertní společnosti sice hned po upozornění inzeráty stáhly z internetu, ale škoda už byla napáchána. Protože údaje, které byly v inzerátu použity, pocházely z veřejně dostupných zdrojů, nešlo o trestný čin, ale o přestupek. Jak ale zjistit, kdo inzeráty podal? Má policie právo zjišťovat informace o uživateli IP adresy? Je e-mail osobním údajem?</p><p>Pan K. prodával byt. Zjistil, že kupující, která pracovala na Finančním úřadu, si jeho a jeho rodinu „lustrovala“ v daňovém informačním systému ADIS a Evidenci obyvatel okresního ředitelství Policie ČR. Protože tyto databáze obsahují citlivé osobní údaje, mají do něj přístup jen určití pracovníci a jen v rámci plnění svých pracovních povinností. V tomto případě šlo o zneužití přístupu k soukromému účelu.</p><p>Koučink Akademie chtěla e-mailem rozesílat obchodní nabídku na e-mailové adresy, které sesbírali z různých stránek na internetu. Pro jistotu se dotázali Úřadu pro ochranu osobních údajů, jestli takto mohou postupovat. Dozvěděli se, přestože jsou e-mailové adresy veřejně dostupné, je nezákonné posílat jim nevyžádané obchodní nabídky.</p><p>Další díly seriálu Ochránce vysílá ČT2 vždy v neděli v 11:20h. Témata nejbližších dílů:</p><p>16. 9. Právo na spravedlnost. Průtahy v soudním řízení.</p><p>23. 9. Problémy se stavebními úřady.</p><p>Starší díly a série najdete v archivu ČT na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p>
