---
title: "Setkání s občany v Ústeckém kraji"
tags:
  - Tisková zpráva
oldUrl: "/aktualne/tiskove-zpravy-2015/setkani-s-obcany-v-usteckem-kraji-1"
date: 2015-05-28
perex: "<p>Do Ústeckého kraje míří ve čtvrtek 4. června veřejná ochránkyně práv Anna Šabatová, aby se v rámci akce „Zajímáte nás“ setkala s občany. Je to příležitost dozvědět se víc o působnosti a pravomocech ochránkyně nebo přímo podat podnět k šetření (stížnost na úřady nebo na diskriminaci).</p>"
---

<!-- imported from the old website -->

<p>Návštěvou Ústeckého kraje chce ochránkyně povzbudit lidi, aby své problémy řešili včas a správně. Během setkání jim proto bude vysvětlovat jejich práva i to, jak jim může pomoci. </p><p>Návštěvu kraje zahájí ochránkyně ráno <strong>v Domově pro osoby se zdravotním postižením Trmice</strong>. Seznámí se s fungováním zařízení, podmínkami, v nichž klienti pobývají a hovořit bude i s personálem.</p><p><strong>V 11:00 h ochránkyně osobně otevře dočasný informační stánek na Krajském úřadě v Ústí nad Labem. Až do 15:30 h sem může kdokoli přijít</strong> a s právníky Kanceláře veřejného ochránce práv probrat svůj problém, na místě sepsat nebo přinést podnět ochránkyni (stížnost na úřady nebo na diskriminaci). Návštěvníci se na stánku dozví, jaká je působnost ochránkyně a její pravomoci, jak probíhá šetření, jak může ochránkyně v konkrétních případech pomoci.</p><p>Návštěvy v regionu využije ochránkyně i pro <strong>setkání se zástupci kraje a obcí</strong>. Hovořit s nimi bude o některých problémech, s nimiž se na ni lidé obracejí, a seznámí se také s potížemi, s nimiž se potýkají úřady. </p><p>Na dopoledne je připraven i <strong>speciální výukový program pro studenty a žáky Střední školy obchodu, řemesel, služeb a ZŠ Ústí nad Labem</strong>. V rámci hry s divadelními prvky a následné diskuze se studenti seznámí se svými právy, budou řešit situace, do kterých se mohou dostávat, budou diskutovat o toleranci, odlišnostech, občanské odpovědnosti apod. Dozví se také, s čím jim může ochránkyně pomoci a jak se na ni obracet.</p><p>Návštěvu Ústeckého kraje zakončí <strong>beseda s občany od 17:00 h v Severočeské vědecké knihovně v Ústí nad Labem</strong>. Hlavní téma besedy uvede hraná scénka, jejíž hrdinové se potýkají s obtěžováním nadměrným hlukem. Diváci mohou do děje zasahovat svými zkušenostmi a radami, jak mohou aktéři děje postupovat. V následné diskuzi s veřejnou ochránkyní práv a jejími právníky se pak dozví, jak se dají problémy s nadměrným hlukem řešit, jaké jsou právní předpisy, jak může pomoci veřejná ochránkyně práv. V rámci večera se diváci dozví, jakými problémy se ochránkyně zabývá, s čím se na ni lidé obracejí apod. Vstup na večerní setkání je volný.</p><p></p><p>Osvětová setkání &quot;Zajímáte nás&quot; se konají v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu_04.jpg.jpg" height="67" width="622" alt="" /></p>
