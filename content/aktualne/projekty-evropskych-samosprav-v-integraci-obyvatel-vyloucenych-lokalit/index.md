---
title: "Projekty evropských samospráv v integraci obyvatel vyloučených lokalit"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/projekty-evropskych-samosprav-v-integraci-obyvatel-vyloucenych-lokalit/"
date: 2013-04-04
perex: "<p>Na Strategii boje proti sociálnímu vyloučení v letech 2011-2015, zdůrazňující potřebu koncepčního řešení postavení osob žijících v sociálně vyloučených lokalitách, reagují některé české obce, města nebo městské části realizací projektů, jejichž cílem je sdílení dobré praxe v dané oblasti. </p>"
---

<!-- imported from the old website -->

<p class="align-blok">Také Městská část Praha 14 je v současné době realizátorem projektu nazvaného Role měst v integraci sociálně vyloučené romské lokality. Cílem jmenovaného projektu je hledání inspirace v řešení problémů týkajících se postavení obyvatelstva vyloučených lokalit. Hlavním partnerem projektu realizovaného městskou částí Praha 14 je <a title="Otevření do nového okna" href="http://www.mepco.cz/cz/vznik-a-poslani-mepco.html" target="_blank">MEPCO, s. r. o.</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> – Mezinárodní poradenské centrum obcí a samotnou inspiraci v řešení problematiky vyloučených lokalit pak městská část sdílí především s některými spřátelenými městy v zahraničí: aktivity Madridu v projektu představuje organizace <a title="Otevření do nového okna" href="http://www.madrid.org/cs/Satellite?c=PVIV_Generico_FA&amp;cid=1142494644870&amp;pagename=PortalVivienda%2FPVIV_Generico_FA%2FPVIV_pintarGenerico" target="_blank">IRIS</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />, další zkušenost přinášejí nizozemská města Veldhoven a Nieuwegein. </p><p class="align-blok">V rámci projektu se realizují vzájemné návštěvy odborníků jednotlivých samospráv a dne 26. března 2013 proběhla v Kulturním domě Praha – Kyje konference, na niž byla i pozvána právnička Kanceláře veřejného ochránce práv Lucie Obrovská s žádostí o příspěvek týkající se zajištění rovných příležitostí v českém vzdělávacím systému. Vzdělání totiž bylo vedle bydlení, sociálních služeb a zaměstnanosti jedním z hlavních témat konference. K programu více <a title="Otevření do nového okna" href="http://www.romplan.cz/index.php?page=clanky_detail&amp;id_cl=11" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p><p class="align-blok">Představitelé zmíněných nizozemských měst přiblížili zejména tematiku sociálního bydlení, což je institut, jehož potřebnost v českých podmínkách <a title="Otevření do nového okna" href="http://www.ceskatelevize.cz/ct24/domaci/57680-ombudsman-vola-po-socialnim-bydleni/" target="_blank">dlouhodobě zdůrazňuje také veřejný ochránce práv</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. Po představení jednotlivých aktivit uzavřeli, že je zcela nezbytné přistupovat k postavení lidí ve vyloučených lokalitách komplexně: je třeba klást důraz na investice do sociální práce. Jak ze zkušenosti nizozemské, tak španělské, vyplývá, že výborných výsledků bylo dosaženo tehdy, kdy byl ke každé potřebné rodině jmenován sociální kurátor, který efektivně řešil jednotlivé problémy těchto rodin. V některých případech je zřízena funkce mediátora pro záležitosti Romů. Podstatným závěrem v tematice bydlení je shoda mezi spřátelenými městy na zajištění skutečné integrace Romů mezi neromské obyvatelstvo, pokud možno v co nejvyšší míře: jednotliví zahraniční partneři uvedli, že efektivní cestou nemůžou být ojedinělé projekty integrace spočívající například ve výstavbě při okrajových částí měst. </p><p class="align-blok">Integrace se nepochybně týká také oblasti vzdělávání a zaměstnávání, což byla témata na konference hojně diskutovaná. Poté, kdy právnička Kanceláře veřejného ochránce práv přednesla hlavní problémy týkající se zajištění rovnosti v přístupu ke vzdělání v České republice, přiblížili svou zkušenost zahraniční partneři. Jak uvedli, aktuálním problémem jejich zemí není kritika týkající se vzdělávání Romů ve speciálních vzdělávacích institucích (Evropský soud pro lidská práva opakovaně dospívá k závěru o diskriminaci Romů v přístupu ke vzdělání, a to v rozsudcích proti České republice, ale také Řecku, Chorvatsku či Maďarsku). Jejich zkušeností se osvědčilo mj. zřízení speciálních tříd pro Romy pro doučení jazyka, které byly pouze dočasného charakteru. Vedle toho uvádějí, že Romové jsou vzděláváni v běžných školách s tím, že jednotlivé třídy jsou z pohledu národnostního složení variabilní. To stále neodpovídá praxi České republiky: Romové jsou zde vzděláváni ve větších počtech v základních školách praktických (bývalých zvláštních školách), případně navštěvují standardní základní školy, které ale navštěvují veskrze Romové (tzv. ghetto školy) a k pravé integraci mezi neromské žáky tak nedochází.</p>
