---
title: Pohlédnout na Kreslenou pravdu díky komiksu. Ředitelka La Strady a
  zástupce dětského ombudsmana společně zahájili výstavu o obchodování s lidmi
date: 2025-10-23T12:37:00
vystupy:
  - aktualita
perex: >-
  <p>

  <strong>Až do 18. listopadu si mohou návštěvníci Galerie U Františkánů prohlédnout výstavu komiksů s&nbsp;názvem Kreslená pravda – obchodování s lidmi očima mladých umělců. Zpracovává téma vykořisťování pomocí příběhů, které se snoubí s&nbsp;podmanivými obrazy. Mladí tvůrci, jejichž komiksy a plakáty jsou na výstavě k&nbsp;vidění, jsou vrstevníky dětí, které vykořisťování čelí. Výstava je vyvrcholením výtvarné soutěže. V&nbsp;ní měli studenti uměleckých škol navrhnout letáky s&nbsp;komiksy tak, aby si děti uvědomily, že oni nebo jejich kamarádi mohou být&nbsp;v podobné situaci. Vzniklé práce pomáhají šířit, na koho se mohou ohrožené děti obrátit. Výstava představuje všechny návrhy mladých tvůrců.&nbsp;</strong></p>
---
<p>
<i>„Pracovní vykořisťování, a ještě hůře to sexuálně zaměřené, patří mezi nejzávažnější zásahy do práv, s nimiž se děti ve světě dospělých setkávají. Mění je v objekty a popírá podstatu jejich dětství,“</i> řekl zástupce dětského ombudsmana Vít Alexander Schorm ve svém projevu při zahájení vernisáže v&nbsp;úterý 21. října. Datum zahájení i ukončení výstavy není náhodné. Organizátoři je vybrali s&nbsp;ohledem na blízkost dvou významných dní&nbsp;– 18. října, což je Evropský den boje proti obchodování s lidmi. Ukončení pak připadá na období kolem 19. listopadu – Světového dne prevence týrání a zneužívání dětí.&nbsp;</p>
<figure class="table">
<table>
<tbody>
<tr>
<td>
<figure class="image">
<img src="https://www.ochrance.cz/aktualne/pohlednout_na_kreslenou_pravdu_diky_komiksu-_reditelka_la_strady_a_zastupce_detskeho_ombudsmana_spolecne_zahajili_vystavu_o_obchodovani_s_lidmi/vernisaz_5.jpg" alt="Na snímku je jeden z plakátů výstavy. Je na něm drobná postavička v rohu, po  které se sápe stín ruky. Pod obrázkem jsou údaje, kam se můžou oběti vykořisťování obrátit."></figure></td>
<td>
<figure class="image">
<img src="https://www.ochrance.cz/aktualne/pohlednout_na_kreslenou_pravdu_diky_komiksu-_reditelka_la_strady_a_zastupce_detskeho_ombudsmana_spolecne_zahajili_vystavu_o_obchodovani_s_lidmi/vernisaz_6.jpg" alt="Na snímku ze zástupce dětského ombudsmana, jak si prohlíží jedno z vystavovaných děl."></figure></td></tr></tbody></table></figure>
<p>Výtvarnou soutěž, z&nbsp;níž komiksy a plakáty vyvstaly, pořádala organizace La Strada ve spolupráci s Kanceláří veřejného ochránce práv a ochránce práv dětí za podpory Dětského fondu OSN a Úřadu vysokého komisaře OSN pro uprchlíky v ČR. Organizace La Strada se prevencí obchodu s&nbsp;lidmi a vykořisťováním v&nbsp;Česku zabývá už 30 let, což zahájení výstavy taktéž připomnělo. Výtvarníci se museli seznámit s&nbsp; životními útrapami obchodovaných dětí třeba i proto, aby se vyhnuli nevhodným stereotypům, které nám někdy brání rozpoznat obchodované lidi.
<i>&nbsp;</i></p>
<p>
<i>„Následovalo hodnocení nejen odborníky na danou oblast, ale zapojily se i děti samotné. Některé v uvedených situacích poznaly své známé, nebo dokonce samy sebe,“</i> všiml si zástupce dětského ombudsmana a dodal, že dojmy dětí přinesly pohledy, které ukazují, jak moc se vnímání světa s časem mění a mladí lidé vidí i to, co dospělým už uniká. 
<i>„Tato zpětná vazba je i pro dětského ombudsmana velmi důležitá – využijeme ji k tomu, abychom se dětem co nejvíce přiblížili,“</i> přislíbil Schorm.</p>
<p>&nbsp;</p>
<figure class="table">
<table>
<tbody>
<tr>
<td>
<figure class="image">
<img src="https://www.ochrance.cz/aktualne/pohlednout_na_kreslenou_pravdu_diky_komiksu-_reditelka_la_strady_a_zastupce_detskeho_ombudsmana_spolecne_zahajili_vystavu_o_obchodovani_s_lidmi/vernisaz_katalog_ii.jpg" alt="Na snímku je katalog z vernisáže se všemi výtvarnými pracemi."></figure></td>
<td>
<figure class="image">
<img src="https://www.ochrance.cz/aktualne/pohlednout_na_kreslenou_pravdu_diky_komiksu-_reditelka_la_strady_a_zastupce_detskeho_ombudsmana_spolecne_zahajili_vystavu_o_obchodovani_s_lidmi/vernisaz_3.jpg" alt="Na fotografii si právničky Kanceláře ombudsmana prohlížejí vystavovaný obrázek."></figure></td></tr></tbody></table></figure>
<p>Výstupem výstavy je tištěný katalog se všemi komiksy. V současnosti se dokončují práce na letáku, který po tisku bude Kancelář ombudsmana a dětského ombudsmana společně s La Stradou a dalšími partnery šířit v několika jazykových verzích ve veřejném prostoru.</p>
