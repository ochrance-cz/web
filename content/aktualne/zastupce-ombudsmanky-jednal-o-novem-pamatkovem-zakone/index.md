---
title: "Zástupce ombudsmanky jednal o novém památkovém zákoně"
vystupy:
  - tz
oldUrl: "/aktualne/tiskove-zpravy-2014/zastupce-ombudsmanky-jednal-o-novem-pamatkovem-zakone"
date: 2014-04-10
perex: "<p>Zástupce veřejné ochránkyně práv se setkal se zástupci Ministerstva kultury, Památkové inspekce a Národního památkového ústavu. Hlavním tématem pracovní schůzky byl nový zákon o památkovém fondu. </p>"
---

<!-- imported from the old website -->

<p>JUDr. Stanislav Křeček se zajímal zejména o aktuální stav legislativních prací na novém právním předpisu, který má nahradit právní úpravu památkové péče z roku 1987. </p><p>Zástupce ombudsmanky se dohodl se zástupci Ministerstva kultury, že se v rámci odborné diskuze aktivně zapojí do přípravných prací na novém zákoně, kde bude moci uplatnit své poznatky s vyřizováním podnětů týkající se památkové péče. </p><p>Zástupce veřejné ochránkyně práv při jednání rovněž upozornil na případy nemovitých kulturních památek, o které se jejich vlastníci řádně nestarají a nechávají je chátrat. V této souvislosti byl zmíněn případ bývalého obchodního domu Ostravica, který se JUDr. Křeček rozhodl z vlastní iniciativy prošetřit, a dále kauzy týkající se památkové ochrany některých nemovitých kulturních památek v exponované části Prahy 1. </p>
