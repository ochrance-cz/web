---
title: "Seriál ČT „Ochránce“ – 8. Díl: Problémy cizinců"
vystupy:
  - tv
oldUrl: "/dalsi-aktivity/tv-serial/ochrance-i-2011/serial-ct-ochrance-8-dil-problemy-cizincu/"
date: 2011-10-21
perex: "<p></p><p>8. díl seriálu vysílaný na ČT2 v úterý 25. 10. v 17:20 hod a v repríze ve středu 26. 10. v 9:35 se bude věnovat problémů cizinců, pro něž se Česká republika stala novým domovem. Pracují zde, platí daně, vychovávají své děti a mnohdy musí těžce bojovat s úřady. </p>"
---

<!-- imported from the old website -->

<p>Pan Vladimir z Ukrajiny má trvalý pobyt v České republice. Je dokonce příslušníkem české komunity na Ukrajině, takže jeho přesídlení do ČR bylo snadné. Jeho manželka však „krajankou“ není, takže aby manželé mohli v ČR žít spolu, musela si standardně požádat o vízum. Aby ale o něj mohla požádat, musela nejprve kontaktovat konzulát ČR ve Lvově přes elektronický systém Visa Point. Problém je ale v tom, že tento systém nefunguje. Ona, i její manžel v ČR se opakovaně snažili do systému dostat, ale všechny pokusy byly marné. Konzulát jí vlastně vůbec nedal možnost, aby si o vízum jen požádala. Pan Vladimír se proto obrátil o pomoc na ombudsmana. </p><p>Paní Markéta se zamilovala do Tunisana. Vzali se, jenže když chtěli odjet do ČR, úředníci novomanželovi neschválili vízum. Konzulární úředníci tvrdili, že jde o účelový sňatek. Nezabývali se tím, že jako rodinný příslušník občana EU má na vízum nárok, ani tím, že posoudit, zda se jedná o účelový sňatek nebo ne, nepřísluší pracovníkům konzulátu, ale cizinecké policii, která takové tvrzení musí prokázat.</p><p>Ukrajinská rodina žije v Praze už několik let. Otec rodiny podniká a má v Česku povolení k trvalému pobytu. Jeho manželka v ČR rovněž legálně pobývala a pracovala pět let, po kterých také požádala u udělení trvalého pobytu. Úředníci jí ho ale zamítli a zamítli i další prodloužení stávajícího pobytu s odůvodněním, že v uplynulém roce nevydělala dost peněz. Nezohlednili, že po narození dítěte, když zůstala na mateřské, se její příjem nutně snížil, což zažívá i kterákoli česká rodina. Jenže v tomto případě jde o cizinku, takže úředníci rozhodli, že zatímco manžel a jejich dvouletý syn mohou v ČR zůstat, ona musí zemi opustit.</p><p> </p>Starší díly pořadu najdete na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />
