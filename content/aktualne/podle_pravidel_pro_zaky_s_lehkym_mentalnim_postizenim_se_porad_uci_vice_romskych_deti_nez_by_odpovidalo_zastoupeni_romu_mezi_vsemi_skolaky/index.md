---
title: Podle pravidel pro žáky s lehkým mentálním postižením se pořád učí více
  romských dětí, než by odpovídalo zastoupení Romů mezi všemi školáky
date: 2023-09-04T06:01:01.605Z
perex: >
  <p>Stejně jako v&nbsp;předchozích letech ukázala data Ministerstva školství i
  v&nbsp;právě uplynulém školním roce, že romští žáci odcházejí
  z&nbsp;psychologických poraden zhruba desetkrát častěji s&nbsp;diagnózou
  lehkého mentálního postižení než jejich neromští spolužáci. Za tři roky
  monitorování se tak podle veřejného ochránce práv situace ve vzdělávání Romů
  příliš nezlepšila. Základní školy navštěvuje průměrně 3,5 % romských dětí.
  Mezi žáky vzdělávanými podle pravidel se sníženými nároky, určených právě pro
  děti s lehkým&nbsp;mentálním postižením, je ale víc než čtvrtina (26,2 %)
  Romů. Takový nepoměr vzbuzuje otázky, zda je u nás zajištěno rovné zacházení
  s&nbsp;Romy v&nbsp;jejich přístupu ke vzdělávání a jeho poskytování.</p>
attachments:
  - title: Monitorovací zpráva za rok 2022
    file: https://eso.ochrance.cz/Nalezene/Edit/11782
  - title: Monitorovací zpráva za rok 2021
    file: https://eso.ochrance.cz/Nalezene/Edit/10620
  - title: Monitorovací zpráva za rok 2020
    file: https://eso.ochrance.cz/Nalezene/Edit/9218
  - title: Doporučení veřejné ochránkyně práv k povinnému předškolnímu vzdělávání
      (2019)
    file: https://www.ochrance.cz/dokument/doporuceni_verejne_ochrankyne_prav_k_povinnemu_predskolnimu_vzdelavani/
  - title: Doporučení veřejné ochránkyně práv ke společnému vzdělávání romských a
      neromských dětí (2018)
    file: https://www.ochrance.cz/dokument/doporuceni_verejne_ochrankyne_prav_ke_spolecnemu_vzdelavani_romskych_a_neromskych_deti/index_1/
  - title: Doporučení veřejné ochránkyně práv k rovnému přístupu k předškolnímu
      vzdělávání (2018)
    file: https://www.ochrance.cz/uploads-import/ESO/25-2017-DIS-JMK_Doporuceni_k_rovnemu_pristupu_k_predskolnimu_vzdelavani.pdf
  - title: Výzkum veřejného ochránce práv k otázce etnického složení žáků bývalých
      zvláštních škol (2012)
    file: https://www.ochrance.cz/dokument/vyzkum_verejneho_ochrance_prav_k_otazce_etnickeho_slozeni_zaku_byvalych_zvlastnich_skol/
  - title: Tisková zpráva ke stažení v PDF
    file: https://www.ochrance.cz/aktualne/podle_pravidel_pro_zaky_s_lehkym_mentalnim_postizenim_se_porad_uci_vice_romskych_deti_nez_by_odpovidalo_zastoupeni_romu_mezi_vsemi_skolaky/tiskova_zprava_iii_monitorovaci_zprava_vop.pdf
---
<p>Už vloni veřejný ochránce práv <a href="https://www.ochrance.cz/aktualne/zastarala_diagnostika_v_pedagogicko-psychologickych_poradnach_nemusi_u_romskych_zaku_spravne_odlisit_vrozene_rozumove_schopnosti_a_vliv_prostredi_upozornuje_ombudsman/">upozornil</a>, že v&nbsp;pedagogicko-psychologických poradnách kvůli zastaralé diagnostice často nemusí poznat u dětí rozdíl mezi lehkým mentálním postižením a sociálním znevýhodněním. Projevy komplikovaného sociálního zázemí romských dětí tak mohou psychologové a speciální pedagogové mylně interpretovat jako mentální postižení. To má zásadní vliv nejen na vzdělávání těchto dětí, ale především na jejich budoucí pracovní uplatnění a další život. <strong>&nbsp;</strong></p>

<p>Situaci by mohlo podle ombudsmana zlepšit využívání vhodnějších diagnostických nástrojů, které dokáží možné sociální znevýhodnění lépe odhalit. Jde například o testy, které se zaměřují na zmapování poznávacích procesů dítěte nebo sledují vývoj jeho schopností v&nbsp;čase, než aby výsledky srovnávaly s&nbsp;předem danou škálou hodnocení. Podle dostupných informací ale výměna zastaralých diagnostických nástrojů za modernější probíhá pomalu.</p>

<p><img alt="tabulka_zs_-_verze_mb_nadpis_a_.png" src="https://www.ochrance.cz/aktualne/podle_pravidel_pro_zaky_s_lehkym_mentalnim_postizenim_se_porad_uci_vice_romskych_deti_nez_by_odpovidalo_zastoupeni_romu_mezi_vsemi_skolaky/tabulka_zs_-_verze_mb_nadpis_a_.png" />Veřejný ochránce práv v&nbsp;rámci monitoringu sleduje také předškolní vzdělávání romských dětí. Právě v&nbsp;mateřských školách se mohou děti ze sociálně znevýhodněného prostředí včas naučit dovednosti potřebné pro vstup na základní školu. Podíl romských dětí v&nbsp;nepovinných ročnících mateřských škol je ale stále nízký a v&nbsp;povinných ročnících dokonce klesá.</p>

<p><img alt="tabulka_ms_-_verze_jk.png" src="https://www.ochrance.cz/aktualne/podle_pravidel_pro_zaky_s_lehkym_mentalnim_postizenim_se_porad_uci_vice_romskych_deti_nez_by_odpovidalo_zastoupeni_romu_mezi_vsemi_skolaky/tabulka_ms_-_verze_jk.png" />Přestože se situace ve vzdělávání romských žáků v&nbsp;mnoha ohledech nezměnila, jako velký úspěch ocenil ombudsman dokončení rozsáhlého výzkumu, který ověřoval, <a href="https://www.edu.cz/vysledky-vyzkumu-overeni-dopadu-zavedeni-povinneho-posledniho-rocniku-pr%20edskolniho-vzdelavani/">jak se osvědčily právě povinné ročníky mateřských škol</a>. V&nbsp;něm autoři v&nbsp;sociálně vyloučených lokalitách mimo jiné zjišťovali hlavní důvody neúčasti romských dětí na předškolním vzdělávání. Protože samotní rodiče mateřské školy nenavštěvovali, nemají představu, jak školky běžně fungují, a proto do nich děti často ani neposílají. Někteří rodiče zase například nevědí, že do mateřských škol mohou chodit i děti nezaměstnaných rodičů. Kromě nedostatku mateřských škol v&nbsp;blízkosti bydliště hraje v&nbsp;neposlední řadě roli také nedostatečná kapacita mateřských škol.</p>

<p>Naplňování práva na rovné zacházení a ochrany před diskriminací veřejný ochránce práv monitoruje díky projektu&nbsp;Norských fondů <a href="https://www.ochrance.cz/projekty/posileni-aktivit/">&bdquo;Posílení aktivit veřejného ochránce práv v&nbsp;ochraně lidských práv&ldquo;</a><a href="#_ftn1"><strong><strong>[1]</strong></strong></a>. V&nbsp;monitorovacích zprávách přináší informace o vývoji sledovaných indikátorů úrovně rovného zacházení v oblasti vzdělávání romských dětí a dalších dvou monitorovaných oblastech &ndash; rovném odměňování žen a mužů a procesních otázkách.</p>

<p>Na třetí monitorovací zprávu bude navazovat již závěrečná monitorovací zpráva. V&nbsp;ní veřejný ochránce práv shrne vývoj ve sledovaných oblastech za celé monitorovací období let 2020 až 2023. Doporučí také, jaká opatření by bylo vhodné přijmout, aby se v daných oblastech naplňování práva na rovné zacházení zlepšilo.</p>

<p><img alt="norway_grants_4x.png" src="https://www.ochrance.cz/aktualne/podle_pravidel_pro_zaky_s_lehkym_mentalnim_postizenim_se_porad_uci_vice_romskych_deti_nez_by_odpovidalo_zastoupeni_romu_mezi_vsemi_skolaky/norway_grants_4x.png" /></p>

<hr />
<p><a href="#_ftnref1"><strong><strong>[1]</strong></strong></a> Posílení aktivit veřejného ochránce práv v ochraně lidských práv (směrem k ustavení Národní lidskoprávní instituce v ČR), číslo projektu LP-PDP3-001. Projekt je součástí Programu lidská práva financovaného z Norských fondů 2014-2021 prostřednictvím Ministerstva financí,</p>

<p>&nbsp;</p>
