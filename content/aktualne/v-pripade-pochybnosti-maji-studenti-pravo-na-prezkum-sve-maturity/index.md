---
title: V případě pochybností mají studenti právo na přezkum své maturity
vystupy:
  - tz
oldUrl: /aktualne/tiskove-zpravy-2016/v-pripade-pochybnosti-maji-studenti-pravo-na-prezkum-sve-maturity
date: 2016-05-20
perex: <p>V tomto období zažívají někteří studenti středních škol horké chvíle
  při maturitních zkouškách. Ne každému se však povede napoprvé u maturity
  uspět. Ne vždy je přitom chyba na straně studenta nebo studentky. Pokud je
  student přesvědčen, že nechyboval, ale chybné bylo zadání, vyhodnocení nebo
  průběh zkoušky, má možnost požádat o přezkum. Obrátit se může na příslušný
  krajský úřad nebo  Ministerstvo školství, mládeže a tělovýchovy. Přinášíme
  jednoduchý návod, jak to udělat. </p>
---
<!-- imported from the old website -->
<p>Nejdříve se student musí přihlásit do&nbsp;tzv. výsledkového portálu žáka (VPŽ), kde má přehled o&nbsp;svých zkouškách &ndash; <a href="https://vpz.cermat.cz/Info/Uvod.aspx">https://vpz.cermat.cz/Info/Uvod.aspx</a>. Skrz portál získá přístup k&nbsp;výsledkům svých didaktických testů nebo ke&nbsp;svým vyhodnoceným záznamovým archům. K&nbsp;registraci do&nbsp;tohoto portálu student potřebuje autentizační kód, který je součástí výpisu přihlášky k&nbsp;maturitní zkoušce nebo součástí pozvánky k&nbsp;písemným zkouškám společné části maturitní zkoušky. Pokud tyto dokumenty již nemá, může o&nbsp;autentizační kód požádat ředitele školy.</p>

<p>Žáci, kteří jsou nespokojení s&nbsp;výsledky své maturitní zkoušky nebo s&nbsp;jejím průběhem se mohou obrátit na&nbsp;krajský úřad nebo ministerstvo s&nbsp;žádostí o&nbsp;přezkum. Student svou žádostí o&nbsp;přezkum může dosáhnout změny výsledku zkoušky, nebo povolení jejího opakování.</p>

<p>V&nbsp;případě didaktických testů se student musí obrátit na&nbsp;ministerstvo. Své námitky musí poslat nejpozději do&nbsp;4.&nbsp;června 2016 na&nbsp;adresu Karmelitská 529/5, 118&nbsp;12&nbsp;Praha 1.&nbsp;</p>

<p>Může žádat o&nbsp;přezkoumání celého testu. Nicméně je vhodné, aby uvedl konkrétní námitky. Lze například namítat, že&nbsp;konkrétní otázka byla hodnocena chybně nebo že&nbsp;výsledek testu ovlivnila špatná organizace zkoušky (např.&nbsp;hluk ve&nbsp;třídě). Pokud student bude namítat chybu organizace, pak je vhodné, aby ve&nbsp;své žádosti uvedl jména dalších spolužáků, kteří by špatný průběh zkoušky mohli potvrdit. Měl by na&nbsp;ně uvést i&nbsp;kontakt (např.&nbsp;telefonní číslo, e-mail), aby je ministerstvo mohlo požádat o&nbsp;vyjádření.</p>

<p>Pokud není student spokojený s&nbsp;výsledkem nebo průběhem ústní zkoušky společné části, písemné práce nebo profilové zkoušky, musí se s&nbsp;žádostí o&nbsp;přezkum obrátit na&nbsp;příslušný krajský úřad. A&nbsp;to v&nbsp;případě stížnosti na&nbsp;písemnou práci nejpozději do&nbsp;4.&nbsp;června 2016 a&nbsp;v&nbsp;případě stížnosti na&nbsp;ústní zkoušky společné části a&nbsp;profilové zkoušky nejpozději do&nbsp;30.&nbsp;června 2016.</p>

<p>Ministerstvo i&nbsp;krajský úřad musejí o&nbsp;žádosti rozhodnout do&nbsp;třiceti dnů ode dne jejího doručení.&nbsp;</p>

<p>Náležitosti žádosti:</p>

<ul>
	<li>Jméno a&nbsp;příjmení žadatele;</li>
	<li>telefonní, případně e-mailový kontakt na&nbsp;žadatele;</li>
	<li>REDIZO střední školy kde žák zkoušku konal;</li>
	<li>kód žáka, který je uveden na&nbsp;výpisu o&nbsp;výsledcích didaktických testů žáka;</li>
	<li>doručovací adresa, kam má být vyrozumění o&nbsp;přezkoumání výsledku zkoušky z&nbsp;didaktického testu zasláno;</li>
	<li>označení didaktického testu/didaktických testů (uvedení zkušebního předmětu), jejichž výsledek chce žadatel přezkoumat (např.&nbsp;didaktický test z&nbsp;matematiky);</li>
	<li>uvedení důvodu/ů námitky/tek žadatele;</li>
	<li>žádost může podat pouze sám žadatel nebo jeho zplnomocněný zástupce (plná moc pak</li>
	<li>musí být přiložena k&nbsp;žádosti), žádost musí být vlastnoručně podepsána s&nbsp;výjimkou žádosti podané prostřednictvím datové schránky).</li>
</ul>

<p>Bližší informace k&nbsp;přezkumům jsou dostupné na&nbsp;<a href="http://www.novamaturita.cz/zadosti-o-prezkum-mz-1404037490.html">http://www.novamaturita.cz/zadosti-o-prezkum-mz-1404037490.html</a>&nbsp;.</p>

<p>Pokud student s&nbsp;přezkumem u&nbsp;krajského úřadu nebo ministerstva neuspěje, může se obrátit s&nbsp;žalobou k&nbsp;soudu. Žalobu musí podat ve&nbsp;lhůtě dvou měsíců od&nbsp;doručení výsledku přezkumu. Žaloba se podává ke&nbsp;krajskému soudu podle sídla úřadu, který o&nbsp;přezkumu rozhodoval (v&nbsp;případě ministerstva jde o&nbsp;Městský soud v&nbsp;Praze).</p>

<p>Bližší informace k&nbsp;soudní ochraně naleznete na&nbsp;&nbsp;<a href="/stiznosti-na-urady/chcete-si-stezovat/zivotni-situace-problemy-a-jejich-reseni/soudni-ochrana-proti-rozhodnuti-spravnich-organu/">https://www.ochrance.cz/letaky/soudni-ochrana-proti_spravnim-organum/soudni-ochrana-proti_spravnim-organum.pdf</a></p>
