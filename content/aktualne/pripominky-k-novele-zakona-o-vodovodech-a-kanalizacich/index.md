---
title: "Připomínky k novele zákona o vodovodech a kanalizacích"
tags:
  - Tisková zpráva
oldUrl: "/aktualne/tiskove-zpravy-2013/pripominky-k-novele-zakona-o-vodovodech-a-kanalizacich"
date: 2013-04-08
perex: "<p></p>"
---

<!-- imported from the old website -->

<p>Pro úplnou přesnost jsme v sekci Zvláštní oprávnění – Připomínky k zákonům zveřejnili <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/PDCJ2476-2012_MZE_o_vodovodech-a-kanalizacich.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> plný text připomínek</a> (130.9 kB, Adobe Acrobat dokument), které ochránce uplatnil k návrhu novely zákona o vodovodech a kanalizacích pro veřejnou potřebu. Doplňujeme tím <a href="http://www.ochrance.cz/tiskove-zpravy/tiskove-zpravy-2013/lidem-hrozi-dalsi-vydaje-za-vodovodni-pripojky/" target="_blank">tiskovou zprávu </a>bývalé zástupkyně veřejného ochránce práv Jitky Seitlové zveřejněnou 3. dubna.</p><p>Konkrétně § 3 odst. 7 (povinnost zajišťovat opravy a údržbu přípojek) v návrhu zůstával v původním znění a ochránce doporučil jeho změnu. Uvedl, v jakém smyslu by toto ustanovení mělo být upraveno, včetně možnost sankce provozovatelů, pokud neplní své povinnosti. Tato jeho připomínka nebyla akceptována, jak lze vidět v rovněž přiložené <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/vyporadani_pripominek_MZe.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> vypořádací tabulce </a> (2 MB, Adobe Acrobat dokument)(na str. 125) – zatímco ochránce navrhoval zavedení povinnosti a sankce, podle vypořádání připomínky měl být příslušný odstavec vypuštěn. </p><p>V důsledku toho byl § 3 odst. 7 předkladateli <strong>změněn zcela jiným způsobem, než ochránce navrhoval</strong>, a tato nová změna by vedla ke zhoršení postavení vlastníků přípojek. RNDr. Seitlová, kterou ochránce pověřil touto oblastí své působnosti, proto ihned písemně vyjádřila rozpor s vypořádáním, odstoupení od uplatněné připomínky a za dané situace tedy trvala minimálně na zachování působního textu zákona, tj. než změnu k horšímu, raději žádnou změnu - viz <a title="Otevření do nového okna" href="https://www.ochrance.cz/fileadmin/user_upload/Zvlastni_opravneni/Pripominky/MZE_rozpor.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> dopis ministerstvu zemědělství</a> (588.8 kB, Adobe Acrobat dokument).</p>
