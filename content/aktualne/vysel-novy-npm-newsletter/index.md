---
title: "Vyšel nový NPM Newsletter"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/vysel-novy-npm-newsletter/"
date: 2015-09-23
perex: "<p>Nesletter přináší novinky z jednotlivých národních preventivních mechanismů (NPM), mezinárodních organizací angažujících se na poli prevence špatného zacházení či přehled nejnovějších rozsudků Evropského soudu pro lidská práva týkajících se zákazu špatného zacházení.</p>"
---

<!-- imported from the old website -->

<p>Rakouský NPM např. v červnu 2015 přijal návštěvu makedonských kolegů, tématem setkání byl monitoring policejní detence a situace žadatelů o azyl a migrantů. Zmíněn je zde i workshop pro členy národních preventivních mechanismů, který se uskutečnil v červnu 2015 v Rize. Zúčastnila se i zástupkyně českého NPM. Workshop byl zaměřen především na podporu preventivního působení NPM.</p><p>Newsletter shrnuje informace z Podvýboru pro zabránění mučení (SPT), mj. to, že SPT v červnu 2015 v souvislosti se svou návštěvou Filipín vyzval úřady, aby se urgentně zabývaly přeplněností věznic. V květnu vykonal SPT svou první návštěvu na Nauru, kde doporučil ustanovení nezávislého monitorovacího orgánu, který by se zabýval prevencí špatného zacházení.</p><p>Newsletter informuje i o tom, že CPT (Evropský výbor pro zabránění mučení) zveřejnil odpověď české vlády na zprávu CPT z návštěvy v dubnu 2014. Kromě zprávy z návštěvy České republiky CPT v uplynulých měsících zveřejnil i zprávu o návštěvě Ukrajiny, kde se podrobně věnuje zacházení s osobami zadrženými v souvislosti s anti-teroristickým opatřením a vyšetřováním špatného zacházení, kterého se příslušníci ozbrojených složek měli dopustit na osobách zadržených během demonstrací v Kyjevě.</p>Newsletter je v angličtině dostupný on-line <a title="Otevření do nového okna" href="http://www.coe.int/t/dgi/hr-natimplement/Source/npm_newsletter/npm_newsletter_no63-67.pdf" target="_blank">zde </a> 
