---
title: "Jednání veřejné ochránkyně práv a policejního prezidenta"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/jednani-verejne-ochrankyne-prav-a-policejniho-prezidenta/"
date: 2017-06-20
perex: "<p>Dne 19. června 2017 proběhlo v Kanceláři veřejného ochránce práv v Brně pracovní jednání veřejné ochránkyně práv Mgr. Anny Šabatové, Ph. D. a policejního prezidenta genmjr. Mgr. Bc. Tomáše Tuhého. Jednání se účastnili také pracovníci odboru vnitřní kontroly Policejního prezidia České republiky a pracovníci oddělení dohledu nad omezováním osobní svobody a oddělení veřejného pořádku Kanceláře veřejného ochránce práv.</p>"
---

<!-- imported from the old website -->

<p>Předmětem jednání byly některé konkrétní případy týkající se postupu policie. Jednalo se např. o problematiku přiměřenosti postupu policie či kontroly policie dle zákona o Policii České republiky. </p> <p>Druhá část jednání byla věnována problémům, které se týkají práv osob umístěných do policejních cel. Konkrétně šlo o poskytování stravy s ohledem na standard Evropského výboru pro zabránění mučení a nelidskému či ponižujícímu zacházení nebo trestání (CPT). Výbor požaduje, aby umístěným bylo poskytnuto jedno úplné jídlo denně. </p> <p>Dalším tématem jednání bylo provádění prohlídky osoby před umístěním do cely a vyloučení plošného přístupu, kdy se každá osoba musí úplně svléknout a provést dřepy. </p><p> S ohledem na význam a závažnost témat a přínos osobní diskuse se obě strany dohodly na tom, že obdobná pracovní jednání budou probíhat pravidelně jednou ročně.</p>
