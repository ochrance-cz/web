---
title: "Čtrnáctý díl Ochránce"
tags:
  - Tisková zpráva
oldUrl: "/aktualne/tiskove-zpravy-2013/ctrnacty-dil-ochrance"
date: 2013-12-05
perex: "<p>V neděli 8. prosince v 11:55 h začíná na ČT2 čtrnáctý díl pořadu Ochránce. Všechny tři do vysílání zařazené příběhy spojuje hlavně nezodpovědnost úředníků, kteří si možná nedostatečně uvědomují svou poměrně velkou moc a komplikují tak životy obyčejných lidí více, než tuší. Stavební povolení v záplavovém území, navyšování penále za promlčené dluhy a omezování správy vlastního majetku – to jsou Ochráncem řešené případy, které budou moci diváci v rámci 14. dílu seriálu zhlédnout i ve středeční repríze na ČT2 v 12:55 hod, další reprízy jsou poté zařazeny do vysílání ČT2 v neděli 8. 12. a v úterý 10. 12. vždy po půlnoci.</p>"
---

<!-- imported from the old website -->

<p>Úředníci Krajského úřadu v Liberci nechali ve Frýdlantu postavit dětský domov rodinného typu. Ačkoli bylo k dispozici několik pozemků, k výstavbě vybrali právě ten ležící v těsné blízkosti potoka Řasnice – který se čas od času rozlije do sklepů po celé ulici. Na celém případu je paradoxem hlavně fakt, že od stavby se neupustilo ani po poslední velké povodni, která proběhla v roce 2010 – tedy již rok po vydání stavebního povolení. Výstavba v záplavovém území neohrožuje pouze životy a majetek vlastníků či obyvatelů těchto staveb, ale stavebním procesem se mění i odtokové poměry v daném území, v důsledku čehož může být poškozen i majetek a zdraví dalších osob. </p><p>Architekt a malíř Ivan Neumann se v roce 2009 s velkým překvapením dozvěděl, že dluží Všeobecné zdravotní pojišťovně okolo 19 tisíc korun navýšených o penále v hodnotě 50 tisíc korun. O dlužné částce však pojišťovna umělce zpravila až po deseti letech od doby, kdy mohla dluh vymáhat poprvé. Žádný z úředníků pojišťovny si však neuvědomil, že po tak dlouhé době je již dluh promlčený a na plnění od pana Neumanna již pojišťovna nemá právní nárok.</p><p>Manželé Švancarovi se nemohou dostat na svou zahrádku. Jediná cesta tam vede přes soukromé pozemky, což ještě donedávna všichni sousedé akceptovali. Před pěti lety se však přistěhoval nový soused, který si postavil hlavu a cestu zátarasem přehradil. Na Úřadě brněnské městské části Bystrc leží tato záležitost již více než 4 roky a za tuto dobu přestala být původní cesta funkční i patrná v terénu, což úřady následně použily jako argument, že se o cestu nejedná. </p>Po odvysílání najdete tento díl v archivu ČT na stránce: <a title="Otevření do nového okna" href="http://www.ceskatelevize.cz/porady/10363268581-ochrance/video/" target="_blank">http://www.ceskatelevize.cz/porady/10363268581-ochrance/video/</a> 
