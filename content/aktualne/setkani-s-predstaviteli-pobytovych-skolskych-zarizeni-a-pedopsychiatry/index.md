---
title: "Setkání s představiteli pobytových školských zařízení a pedopsychiatry"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/setkani-s-predstaviteli-pobytovych-skolskych-zarizeni-a-pedopsychiatry/"
date: 2012-07-12
perex: "<p></p><p>Kulatého stolu pořádaného veřejným ochráncem práv v Psychiatrické léčebně Bohnice se zúčastnila třicítka zástupců pobytových školských zařízení a pedopsychiatrů. Prostřednictvím zápisu se s průběhem a obsahem jednání mohou seznámit i další zájemci.</p>"
---

<!-- imported from the old website -->

<p>Dne 12. června 2012 uspořádal veřejný ochránce práv v Psychiatrické léčebně Bohnice kulatý stůl nazvaný Nad společnými tématy dětské a dorostové psychiatrie a institucionální výchovy. Jeho účastníky byli představitelé vedení školských pobytových zařízení, tedy dětských domovů, dětských domovů se školou, výchovných ústavů a diagnostických ústavů. A dále představitelé dětských lůžkových psychiatrických zařízení a ambulantní pedopsychiatři. Za právnickou profesi se zúčastnili pracovníci Kanceláře veřejného ochránce práv a soudkyně okresního soudu. Jako host do diskuse přispěla psycholožka pracující s dětmi s poruchami autistického spektra.</p><p>Cílem setkání nebylo formulovat společná prohlášení nebo doporučení. Jak je patrné ze zápisu z jednání, bylo třeba nejprve vzájemně vysvětlovat a sdělovat, čím se ti kteří profesionálové při své práci s dětmi s institucionální výchovou zabývají. Jaké problémy identifikují. Ovšem v některých případech se dařilo najít společnou řeč, respektive se sjednotit v tom, jak by měla vypadat efektivní spolupráce.</p><p>Většina pozvaných přišla do kontaktu s veřejným ochráncem práv z pozice představitelů zařízení, kde byla v uplynulém roce provedena systematická preventivní návštěva. Právě při společných diskusích nad doporučeními a postoji ochránce vyvstala poptávka i po vzájemném setkání. Pro umožnění sdílení vyřčených názorů a postojů jednotlivých účastníků diskuse zveřejňujeme <a title="Otevření do nového okna" href="/uploads-import/ochrana_osob/2012/Kulaty-stul-DPL-a-skolska-zar_zapis.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zápis ze setkání</a> (222.6 kB, Adobe Acrobat dokument). Zaznamenává diskusi např. nad výchovně léčebnou péčí, tlakem na psychiatrické hospitalizace, vzájemnými očekáváními školských zařízení i pedopsychiatrů, problémem tzv. neumístitelných dětí, dětí s diagnózou ADHD a poruchami autistického spektra. Dále v zápise naleznete zajímavé údaje o prevalenci některých duševních poruch.  </p><p>Uspořádání kulatého stolu spadá do aktivity veřejného ochránce práv jako národního preventivního mechanismu, když v letech 2011-12 provádí mj. systematické návštěvy zařízení, kam jsou umisťovány děti, s cílem posilovat ochranu před tzv. špatným zacházením. Prvním souhrnným výstupem ochránce z této dětské kampaně jsou <a title="Otevření do nového okna" href="/uploads-import/ochrana_osob/2012/2012_skolska-zarizeni.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva z návštěv školských zařízení pro výkon ústavní a ochranné výchovy </a> (2.2 MB, Adobe Acrobat dokument)a <a href="/uploads-import/ochrana_osob/2013/Standardy_aktualizace.pdf" target="_blank">Standardy péče o ohrožené děti a jejich rodiny</a>.</p>
