---
title: "Společný evropský azylový systém: transpozice směrnic"
oldUrl: "src/www.ochrance.cz/aktualne/tiskove-zpravy-2008/spolecny-evropsky-azylovy-system-transpozice-smernic"
date: 2008-07-25
perex: "<p></p>"
---

<!-- imported from the old website -->

<p class="Normln-web">Při srovnání s ostatními státy EU si Česká republika vede v oblasti azylové politiky poměrně dobře. I tento závěr vyplynul z diskuzí v rámci semináře Společný evropský azylový systém: transpozice směrnic, který pořádal veřejný ochránce práv spolu s Právnickou fakultou MU.</p><p class="Normln-web">26. června se v Kanceláři veřejného ochránce práv sešli zástupci všech organizací a institucí, které se azylovou problematikou zabývají, aby zmapovali aktuální vývoj v transpozici jednotlivých směrnic Evropské unie a diskutovali o výhledech v návaznosti na informace poskytnuté zástupci Odboru azylové a migrační politiky Ministerstva vnitra. Vzhledem k bohatým praktickým zkušenostem většiny účastníků semináře s azylovým řízením a cizineckou problematikou v ČR vůbec, bylo možné do hloubky se zabývat i některými konkrétními problémy, které implementace evropských směrnic v praxi přinesla. Šlo například o placení poplatků ze zdravotní péči, podmínky pro zaměstnávání žadatelů o mezinárodní ochranu, zajištění cizinců za účelem správního vyhoštění aj. Zajímavé bylo i srovnání s jinými evropskými zeměmi, ať už jde o postavení žadatelů o azyl v oblasti materiálních podmínek přijetí nebo o průběh řízení o přiznávání a odnímání postavení uprchlíka.</p><p class="Normln-web">Příspěvky ze semináře budou shrnuty do speciálního sborníku.</p><p class="Normln"> </p><p class="Normln"> </p>
