---
title: Ombudsman apeluje na MPSV, aby lidé s postižením dostali náležitý
  příspěvek na péči, jinak se pro ně stanou služby sociální péče nedostupné
date: 2022-02-03T09:53:03.242Z
vystupy:
  - tz
perex: >
  <p>Ochránce se vymezil proti návrhu prováděcí vyhlášky, kterou Ministerstvo
  práce a sociálních věcí hodlá navýšit úhrady za péči, pobyt nebo stravu.
  Ochránce v&nbsp;této souvislosti upozorňuje zejména na to, že nelze navýšit
  úhrady u pečovatelské služby a služby osobní asistence, aniž by se
  odpovídajícím způsobem nezvedl také příspěvek na péči.</p>
---
<p>K&nbsp;podobným změnám, které byly navrhovány v&nbsp;novele zákona o sociálních službách, se také minulý rok kontinuálně vymezovala zástupkyně ombudsmana společně s poradním orgánem pro osoby se zdravotním postižením. Vadí jim, že změna opět nebyla dostatečně prodiskutována přímo s&nbsp;klienty sociálních služeb, kterých se týká a na které bude mít negativní dopad, což je v rozporu s Úmluvou o právech osob se zdravotním postižením.</p>

<p>Je jen těžko přestavitelné, že si člověk z&nbsp;příspěvku na péči ve výši 880,- Kč, což je aktuální výše příspěvku na péči ve stupni I, bude moci hradit služby sociální péče. Již při dřívějších cenách jim příspěvek pokryl maximálně 4 dny péče. Přitom jde o lidi, kteří potřebují každodenní pomoc jiné osoby u tří, případně i čtyř základních životních potřeb.</p>

<p><strong>&bdquo;</strong><em>Postrádám odpovídající navýšení, popřípadě také úpravu nastavení stávajícího příspěvku na péči, ze kterého si lidé mají tyto služby hradit. Pokud by příspěvek na péči zůstal ve všech čtyřech stupních zachován v&nbsp;současné výši, stanou se služby sociální péče pro lidi s postižením fakticky nedostupné, což jako veřejný ochránce práv nemohu akceptovat. Apeluji tedy na ministerstvo, aby přistoupilo k adekvátnímu navýšení příspěvku na péči ve stupni závislosti I a II a bezodkladně by mělo také zahájit přípravu vedoucí ke změně výše příspěvku u osob s&nbsp;potřebou vyšší míry podpory</em>,&ldquo; uvedl ombudsman.</p>
