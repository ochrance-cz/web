---
title: Děti zažívající násilí v rodinách hledají pomoc také u ombudsmana
date: 2023-06-01T08:27:55.410Z
vystupy:
  - tz
perex: >
  <p>Z&nbsp;desítek dětí, které se ročně obrátí na veřejného ochránce práv, se
  přibližně polovina potýká s&nbsp;nepříznivou situací v rodině. Část
  z&nbsp;nich pak přímo zažívá násilí ze strany rodičů nebo blízkých. Ombudsman
  Stanislav Křeček i zástupce ombudsmana Vít Alexander Schorm se připojili
  k&nbsp;výzvě iniciativy <a
  href="https://www.detstvibeznasili.cz/memorandum">Dětství bez násilí</a>,
  která se chce mimo jiné zasadit také o stanovení nepřípustnosti tělesných
  trestů v&nbsp;občanském zákoníku.</p>
---
<p><em>&bdquo;Na situaci dětí ohrožených jakýmkoli násilným chováním v rodinách bychom neměli zapomínat. I proto toto téma otevíráme právě dnes na Mezinárodní den dětí. Zprávy dětí zažívajících násilí jsou vždy alarmující a velmi emotivní,&ldquo;</em> shodují se oba představitelé veřejného ochránce práv. To potvrzuje i autentický dětský mail ombudsmanovi: <em>&bdquo;Nikdo nas neposloucha. tata maminku hrozne bil. bije i mne s braskou a segram hnusne nadava a fackuje nas kdyz se zminime o mamince a malem braskovi. Ja chci domu za malim braskou. moc mi chybi a chci vydet maminku. tata mlati i tetu. mam fotku starsiho brasky jak ho tata zmlatil.&ldquo;</em></p>

<p>O dalších případech násilí v&nbsp;rodinách se veřejný ochránce práv dozvídá i z&nbsp;podání dospělých. Zákon mu neumožňuje v&nbsp;těchto situacích zasáhnout přímo v&nbsp;rodině. V&nbsp;&nbsp;jeho působnosti ale jsou orgány sociálně-právní ochrany dětí (OSPOD), které mají povinnost se situací dítěte zabývat.<em> &bdquo;První otázka proto vždy je, jestli už je dítě v&nbsp;kontaktu se sociálními pracovníky. Pokud OSPOD s rodinou pracuje, zjišťujeme, zda sociální pracovník o násilí v&nbsp;rodině ví a jak ho řeší. Ostatním dětem se snažíme pomoci kontakt s&nbsp;OSPOD zprostředkovat,&ldquo; </em>vysvětluje zástupce ombudsmana. Starším dětem podle něj stačí předat telefon a adresu úřadu v&nbsp;jejich městě. Pokud si to však děti přejí, kontaktují za ně OSPOD právníci Kanceláře ombudsmana.</p>

<p>Pomoc v&nbsp;jednotlivých případech ale podle zástupce ombudsmana nestačí. Připomíná, že k&nbsp;ochraně dětství před násilím zavazuje Českou republiku i mezinárodní <a href="https://www.zakonyprolidi.cz/cs/1991-104">Úmluva o právech dítěte</a>. K&nbsp;ní ČR přistoupila už v&nbsp;roce 1991. <em>&bdquo;Úmluva jasně říká, že stát má chránit děti před </em><em>jakýmkoli tělesným či duševním násilím, urážením nebo zneužíváním. A dal bych důraz na slovo &sbquo;jakýmkoli&lsquo;. Tělesné tresty jsou nepřijatelné ve škole a jiných institucích. A stejně bychom měli vnímat i jakékoli násilné projevy, které děti zažívají doma. Současný stav totiž nahrává tomu, že jako společnost i jednotlivci leckdy velmi dlouho tolerujeme a přehlížíme, co se děje někde za zavřenými dveřmi. Často až do chvíle, kdy už je pozdě,&ldquo; </em>varuje zástupce ombudsmana Vít Alexander Schorm.</p>

<p>Deklarace nepřípustnosti všech tělesných trestů v&nbsp;občanském zákoníku je podle něj začátkem cesty. Její součástí přitom rozhodně není postihování rodičů, kteří výjimečně k fyzickému potrestání dítěte sáhnou. Naopak za klíčovou považuje následující celospolečenskou diskuzi o různých výchovných metodách i o tom, odkud tolerance tělesných trestů v&nbsp;rodinách pramení a jak se reprodukuje napříč generacemi.</p>

<p>Stejně tak je podle zástupce ombudsmana do budoucna zásadní dostupnost služeb pro rodiny, které se s potížemi ve výchově potýkají. V podání veřejnému ochránci práv nebo spisech OSPOD by se pak nemusely objevovat podobné drastické popisy situací, kdy se násilí a výchova stávají synonymem: <em>&bdquo;Snacha opětovně zmlátila vnuka, &hellip; Vnuk již měl 14,5 roku. V ruce držela 4 metrovou prodlužovačku se kterou ho mlátila přes celé tělo. Na můj dotaz z jakého důvodu ho takhle surově mlátí mi odvětila, že si neuklidil pokoj&hellip;&ldquo;</em></p>

<p>Dětství bez násilí je zásadní téma, kterým by se měl v&nbsp;budoucnu systematicky zabývat ochránce práv dětí&nbsp; ̶&nbsp; dětský ombudsman. Toho Česká republika zatím nemá. Pod vedením ministra pro legislativu ale aktuálně vzniká návrh, který by institut dětského ombudsmana v&nbsp;českém právním řádu zakotvil.</p>

<p>V&nbsp;současné době může ombudsman v&nbsp;rámci své působnosti řešit pouze konkrétní podněty dětí. O tom, kdy a jak může ombudsman zasáhnut, se mohou děti dozvědět na speciálním dětském webu <a href="https://deti.ochrance.cz">https://deti.ochrance.cz</a>. Najdou tam například i <a href="https://deti.ochrance.cz/aktualne/chces_konecne_porozumet_umluve_o_pravech_ditete/">Úmluvu o právech dítěte ve znění srozumitelném dětem</a>.</p>

<p>&nbsp;</p>
