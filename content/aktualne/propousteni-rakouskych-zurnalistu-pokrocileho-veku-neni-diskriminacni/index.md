---
title: "Propouštění rakouských žurnalistů pokročilého věku není diskriminační"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/propousteni-rakouskych-zurnalistu-pokrocileho-veku-neni-diskriminacni/"
date: 2014-04-22
perex: "<p>Podle rakouského nejvyššího soudu může zaměstnavatel nacházející se v ekonomicky obtížné situaci propouštět primárně ty zaměstnance, kteří již mají nárok na předčasný důchod.  </p>"
---

<!-- imported from the old website -->

<p class="align-blok">Rakouský nejvyšší soud rozhodoval o dovolání rakouské televizní a rozhlasové stanice ORF, která nesouhlasila s rozsudky dvou soudů nižší instance, dle nichž se dopustila diskriminace. Nerovně měla ORF zacházet se zaměstnancem, jehož v roce 2011 propustila, neboť dosáhl věku 62 let a měl tedy nárok na &quot;předčasný důchod&quot; (tedy na snížený důchod vyplácený až do doby řádného odchodu do důchodu v 65 letech) a jemuž vyplatila odstupné ve výši zhruba 330 000 eur. Zatímco oba soudy nižší instance jednání ORF jednoznačně označily za diskriminační z důvodu věku, nejvyšší soud se s jejich hodnocením neztotožnil.</p><p class="align-blok">Za pravdu dal ORF, když za zcela legitimní důvod propouštění označil ekonomické obtíže společnosti, která v předchozích letech zaznamenala ztráty ve výši desítek miliónů eur. Jelikož nejvyšší soud uznal, že rozhodnutí propouštět nebylo arbitrární, zaměřil se dále na otázku, zda byly minimalizovány jeho dopady. Jinými slovy řečeno, nejvyšší soud srovnával situaci 62letého zaměstnance, jenž měl ze zákona nárok alespoň na snížený důchod, se situací, v níž se nacházeli mladší zaměstnanci. Na základě této úvahy pak dospěl k závěru, že propouštění nemuselo představovat diskriminaci a mohlo být ospravedlnitelné, i když v něm hrál věk rozhodující roli.</p><p class="align-blok">Z tohoto důvodu nejvyšší soud celou věc vrátil soudu prvního stupně k projednání, neboť dle něj nebyla dostatečně zvážena celková koncepce restrukturalizace společnosti. Nejvyšší soud se tedy implicitně vyjádřil v tom smyslu, že pokud by propouštění starších zaměstnanců bylo &quot;plošné&quot;, tedy netýkající se pouze onoho konkrétního zaměstnance, a pokud by bylo odůvodněno s ohledem na jejich zákonný nárok na &quot;předčasnou&quot; penzi (jejíž výše by navíc byla zpravidla alespoň zčásti dorovnána odstupným), nemohlo by být označeno za diskriminační.</p><p class="align-blok">Odkaz na anglický článek naleznete <a title="Otevření do nového okna" href="http://www.non-discrimination.net/content/media/AT-25-supreme%20court%20on%20redundancy%20of%20older%20workers.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
