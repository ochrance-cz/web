---
title: "Úřad práce musí zajistit přístup k počítačům také pro lidi s dyslexií"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2020/urad-prace-musi-zajistit-pristup-k-pocitacum-take-pro-lidi-s-dyslexii/"
date: 2020-02-27
perex: "<p>Podle dánského Úřadu pro rovné zacházení (Ligebehandlingsnaevnet) je povinností úřadu práce zajistit lidem s dyslexií rovný přístup k počítačům, které jsou určeny ke hledání zaměstnání.</p>"
---

<!-- imported from the old website -->

<p>Muž z Dánska chtěl na tamějším úřadu práce* využít počítače, které jsou pro veřejnost určeny ke hledání zaměstnání. Muž je dyslektik a zjistil, že žádný z dostupných počítačů není vybaven programem pro osoby s dyslexií. Na tuto skutečnost proto upozornil úřad práce. Ten ale muži sdělil, že může použít počítače v místní knihovně, kde je příslušný program pro dyslektiky k dispozici. To však muž odmítl. Podle něj je úkolem úřadu práce nejen zajistit přístup k počítačům i pro dyslektiky, ale také jim v případě potřeby poskytnout odbornou pomoc. Úřad práce oponoval, že nemá povinnost mít na svých počítačích nainstalovaný žádný speciální software. Lidé, kteří by program pro dyslektiky potřebovali, si mohou zajít do veřejně přístupné knihovny, kde jsou počítače s tímto programem dostupné. Personál knihovny pak podle úřadu práce může také zajistit potřebnou pomoc, jelikož je školen na práci s lidmi, kteří mají potíže se čtením. </p> <p>Muž se však cítil diskriminován a obrátil se proto na místní Úřad pro rovné zacházení (dále v textu „Úřad“). Ten k případu v říjnu 2019 uvedl, že lidé  s postižením nesmí být při hledání zaměstnání znevýhodněny. Toho se podle Úřadu nesmí dopouštět nejen zaměstnavatel, ale ani ten, kdo zaměstnání zprostředkovává, v tomto případě tedy úřad práce. Tím, že úřad práce neměl nainstalovaný speciální program pro dyslektiky, tyto osoby při hledání zaměstnání znevýhodnil. Podle Úřadu musí mít lidé  s dyslexií k počítačům na úřadu práce stejný přístup jako lidé bez postižení a úřad práce to jakožto zprostředkovatel zaměstnání musí zajistit. Podle Úřadu je také povinností samotného úřadu práce, a nikoliv knihovny, zohlednit speciální potřeby lidí s postižením a poskytnout jim případnou pomoc.</p> <p>Úřad tak shledal, že se úřad práce dopustil diskriminace na základě zdravotního postižení a rozhodl, že muž obdrží finanční kompenzaci ve výši zhruba 2600 eur.</p> <p> </p> <p>Informace o případu zde:</p> <a href="https://www.equalitylaw.eu/downloads/5010-denmark-dyslexia-and-reasonable-accommodation-pdf-81-kb" target="_blank">https://www.equalitylaw.eu/downloads/5010-denmark-dyslexia-and-reasonable-accommodation-pdf-81-kb</a>
