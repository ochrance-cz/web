---
title: "Setkání národních preventivních mechanismů v Bělehradě"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/setkani-narodnich-preventivnich-mechanismu-v-belehrade/"
date: 2014-12-29
perex: "<p></p>"
---

<!-- imported from the old website -->

<p>Ve dnech 27. a 28. listopadu 2014 proběhlo v Bělehradě pracovní setkání subjektů, které se podílejí na ochraně práv osob omezených na osobní svobodě. Setkání, jehož nosným tématem byla prevence mučení, se účastnili zástupci Výboru proti mučení (SPT), Evropského výboru proti mučení (CPT), Rady Evropy, nevládních neziskových organizací (např. APT) a národních preventivních mechanismů (NPM) z 18 zemí. Na setkání přednesl zástupce českého národního preventivního mechanismu poznatky ze systematických návštěv zařízení pro osoby trpící syndromem demence a rovněž poznatky z návštěv zařízení, která poskytují služby osobám závislým na péči bez patřičných oprávnění. Jednání v plénu bylo doplněno jednáními v pracovních skupinách, jejichž tématem byla prevence mučení v policejní detenci, ve věznicích, v psychiatrických nemocnicích a v zařízeních sociálních služeb. Setkání přineslo cenné poznatky v oblasti praxe monitoringu zařízení, kde se nacházejí osoby omezené na osobní svobodě.</p><p><img src="https://www.ochrance.cz/uploads/RTEmagicC_Belehrad.jpg.jpg" height="252" width="605" alt="" /></p>
