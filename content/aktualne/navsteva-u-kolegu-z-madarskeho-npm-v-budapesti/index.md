---
title: "Návštěva u kolegů z maďarského NPM v Budapešti"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/navsteva-u-kolegu-z-madarskeho-npm-v-budapesti/"
date: 2015-11-06
perex: "<p>Dvě právničky z oddělení dohledu nad omezováním osobní svobody na konci října navštívily kolegy z maďarského národního preventivního mechanismu. Cílem byla výměna zkušeností a diskuse nad společnými problémy.</p>"
---

<!-- imported from the old website -->

<p>Tématy jednání bylo mj. struktura, délka a obsah zpráv z návštěv zařízení, vyhledávání a zapojování externích odborníků do činnosti NPM či zkušenosti ze zařízení pro zajištění cizinců.</p> <p>Maďarský národní preventivní mechanismus funguje teprve rok, přesto stihli kolegové udělat kus práce a nasbírat zajímavé zkušenosti. Podělili se se svými poznatky z návštěv různých typů zařízení a se zástupkyněmi českého NPM diskutovali o hodnocení konkrétních zjištění i o rozsahu témat šetření.</p><p> Návštěva v Budapešti navazovala na dosavadní úzkou spolupráci s maďarským národním preventivním mechanismem. Jeho zástupci na jaře letošního roku přijeli dvakrát do Brna, jednou se zúčastnili mezinárodní konference pořádané Kanceláří veřejného ochránce práv, podruhé k nám zavítali na dvoustranné jednání s kolegy z oddělení dohledu. Setkání bývají vždy velmi podnětná a přínosná a doufáme, že naše spolupráce bude pokračovat.</p><p><img src="https://www.ochrance.cz/uploads/RTEmagicC_madarsko.JPG.JPG" width="636" height="477" alt="" /></p>
