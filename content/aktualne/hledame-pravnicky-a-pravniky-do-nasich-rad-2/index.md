---
title: "Hledáme právničky a právníky do našich řad"
oldUrl: "src/www.ochrance.cz/aktualne/tiskove-zpravy-2018/hledame-pravnicky-a-pravniky-do-nasich-rad-2"
date: 2018-02-16
perex: "<p>Aktuálně hledáme právničky/právníky se zájmem o problematiku rovného zacházení a o problematiku dohledu nad právy osob omezených na svobodě.</p>"
---

<!-- imported from the old website -->

<p>V Kanceláři veřejného ochránce práv usilujeme dlouhodobě o dobrou veřejnou správu a společnost bez předsudků. Snažíme se také předcházet špatnému zacházení s lidmi, kteří žijí v institucích. Monitorujeme práva osob se zdravotním postižením a pomáháme cizincům-občanům Evropské unie, kteří žijí nebo pracují v České republice. </p><p><b>Aktuálně hledáme</b></p><ul><li><b>právničku/právníka se zájmem o problematiku rovného zacházení a ochrany před diskriminací</b></li><li><b>právničku/právníka se zájmem o problematiku dohledu nad dodržováním práv osob omezených na svobodě</b></li></ul><p>Pokud se k nám chcete připojit, <b>napište nám do 9.3. 2018 </b>na adresu <a href="mailto:lzicarova@ochrance.cz">lzicarova@ochrance.cz</a>. Řekněte nám v emailu, proč s námi chcete pracovat. Seznamte nás s Vašimi dosavadními pracovními zkušenostmi. Tyto údaje jsou pro nás nejdůležitější. Zanechte na sebe i telefonní číslo, abychom Vás mohli kontaktovat. Pokud se chcete dozvědět víc o nás a o tom, kam směřujeme, podívejte se na <a href="http://www.ochrance.cz/fileadmin/user_upload/Kancelar/strategie_KVOP_2016-2021.pdf">Strategii rozvoje Kanceláře veřejného ochránce práv do roku 2021</a>.</p><p>Jsme férový zaměstnavatel a rádi mezi nás přijmeme osoby přicházející z různých skupin společnosti. Diverzita na pracovišti je pro nás důležitá.</p><h2>V čem práce u nás spočívá a co požadujeme?</h2><h4>Rovné zacházení a ochrana před diskriminací</h4><p><b>Náplň práce:</b></p><ul><li>Vyřizování individuálních podnětů adresovaných veřejné ochránkyni práv z oblasti rovného zacházení vč. případů diskriminace migrujících pracujících z EU a jejich rodinných příslušníků</li><li>Odborná příprava podkladů pro veřejnou ochránkyni práv</li><li>Realizace výzkumů v oblasti rovného zacházení a formulace doporučení</li><li>Zpracovávání připomínek k právním předpisům</li><li>Reprezentace Kanceláře veřejného ochránce práv na národní i mezinárodní úrovni</li></ul><p><b>Požadujeme:</b></p><ul><li>Ukončené vysokoškolské vzdělání v oboru právo (Mgr.)</li><li>Dobrou znalost mezinárodních úmluv a dokumentů OSN, Rady Evropy, Evropské unie v dané oblasti včetně judikatury ESLP a SD EU</li><li>Dobrou znalost češtiny, schopnost stručně, jasně a srozumitelně psát</li><li>Aktivní znalost světového jazyka slovem i písmem (preference anglického jazyka), znalost dalšího světového jazyka je výhodou</li><li>Schopnost analytické a koncepční práce</li><li>A pak už jen: otevřenost, zájem o nové věci, aktivní a inovativní přístup, schopnost improvizace, flexibilitu a týmového ducha J.</li></ul><p><b>Vítána je:</b></p><ul><li>Hlubší znalosti jiného společenskovědního oboru (například sociologie, psychologie, sociální práce, ekonomie)</li><li>Znalost práva EU (volný pohyb osob a související judikatura SD EU)</li><li>Praxe v dané oblasti práva</li></ul><h4>Dohled nad dodržováním práv osob omezených na svobodě</h4><p><b>Co práce u nás zahrnuje?</b></p><ul><li>Provádění systematických návštěv zařízení, při kterých zjišťujeme, jaké podmínky pro život mají a jak se zachází s lidmi žijícími v institucích</li><li>Vyřizování individuálních podání občanů, kteří upozorňují na možné nedostatky v zařízeních, kde žijí</li><li>Přípravu podkladů pro zprávy a stanoviska veřejné ochránkyně práv</li><li>Zpracovávání připomínek k právním předpisům</li><li>Vedení odborných seminářů pro pracovníky veřejné správy či navštěvovaných zařízení</li><li>Reprezentaci Kanceláře veřejného ochránce práv na národní i mezinárodní úrovni.</li></ul><p><b>Co požadujeme?</b></p><ul> <li>Ukončené vysokoškolské vzdělání v oboru právo (Mgr.)</li> <li>Komunikační a vyjednávací dovednosti</li> <li>Dobrou znalost češtiny, schopnost stručně, jasně a srozumitelně psát</li> <li>Znalost mezinárodních úmluv a dokumentů OSN, Rady Evropy, Evropské unie v dané oblasti včetně judikatury ESLP</li> <li>Vysokou rezistenci vůči stresu a schopnost improvizace</li> <li>A pak už jen: schopnost týmové práce, schopnost analytické a koncepční práce, otevřenost, zájem o nové věci, aktivní a inovativní přístup, flexibilitu :-)</li> </ul><p><b>Vítána je:</b></p><ul><li>další praxe či vzdělání v souvisejících oborech (lékařství, ošetřovatelství, psychologie, pedagogika, sociální práce) a znalost některého světového jazyka.</li></ul><p></p><p><b>Víme, chceme toho hodně, ale nebojte se přihlásit, i když vám do dokonalosti bude něco málo chybět.</b></p><h2>Co svým zaměstnankyním a zaměstnancům nabízíme?</h2><ul><li>Platové ohodnocení dle zákona č. 262/2006 Sb., zákoník práce, ve znění pozdějších předpisů, a nařízení č. 341/2017 Sb., o platových poměrech zaměstnanců ve veřejných službách a správě, ve znění pozdějších předpisů; zařazení do 13. platové třídy; po zapracování přiznání osobního příplatku</li><li>Stálý odborný růst (účast na domácích i zahraničních konferencích a stážích);</li><li>Možnost udržovací výuky cizích jazyků zdarma (Aj, Nj, Fj, Rj)</li><li>Smlouvu na dobu určitou</li><li>Pružnou pracovní dobu</li><li>Možnost práce z domova v rozsahu 34 dní ročně, v odůvodněných případech i více</li><li>5 týdnů dovolené ročně</li><li>4 dny zdravotního volna ročně</li><li>A řadu dalších nadstandardních benefitů umožňujících sladění pracovního a soukromého života </li></ul><h2>Kdy bychom byli rádi, aby úspěšní uchazeči či uchazečky nastoupili?</h2><p>Dáváme přednost osobní domluvě podle individuálních okolností.</p>
