---
title: "Čemu jsme se věnovali v květnu a červnu? O tom si můžete přečíst v
  dalším vydání Zpravodaje ombudsmana "
date: 2025-07-31T14:35:00
vystupy:
  - aktualita
perex: >-
  <p>Letní prázdniny jsou přesně v&nbsp;půlce a my vám přinášíme další číslo 

  <a href="https://www.ochrance.cz/zpravodaj/za_kveten_a_cerven_2025/">Zpravodaje ombudsmana</a>! V&nbsp;něm se dozvíte, jakými případy jsme se zabývali v&nbsp;předchozích měsících. Napravovali jsme chyby úřadů, ale podařilo se nám také zajistit místo na sportovním kurzu pro neslyšící děti, které z&nbsp;něj byli neprávem vyřazeni. Dále jsme pomohli oběti trestného činu získat peněžitou pomoc. Pravidelně také navštěvujeme různá zařízení a dohlížíme na naplňování práv lidí omezených na svobodě. To ale zdaleka není vše, pokud to bylo potřeba, pomáhali jsme s&nbsp;vyjasněním právní úpravy. Více si můžete přečíst v&nbsp;našem Zpravodaji.</p>
attachments:
  - title: Zpravodaj ombudsmana za květen a červen 2025
    link: ""
    file: https://www.ochrance.cz/zpravodaj/za_kveten_a_cerven_2025/
---
<p>Čemu jsme se například věnovali?&nbsp;</p>
<ul>
<li>
<a href="https://www.ochrance.cz/zpravodaj/za_kveten_a_cerven_2025/#item-3-0">
<strong>Pomohli jsme neslyšícím dětem, aby mohly navštěvovat sportovní kurz</strong></a></li></ul>
<blockquote>
<p>Matka přihlásila své dvě neslyšící děti do sportovního kurzu. Organizátoři ale účast dětí odmítli. Jednou z hlavních námitek byla bezpečnost. Domníváme se, že bezpečnost kurzu se při účasti neslyšících dětí zásadně neliší. Navíc by k ní přispěly tlumočnice do českého znakového jazyka, které matka dětem zajistila. Po našem zásahu vedení kurzu přislíbilo, že přehodnotí své postupy při přijímání dětí se speciálními potřebami a že neslyšící sourozence přijme, avšak každé dítě do jiného kurzu.</p></blockquote>
<ul>
<li>
<a href="file://kvopdat/svop/Mediální%20podklady/Reportáž%20o%20DO%20pro%20CNN%20Prima%20NEWS">
<strong>Upozornili jsme Ministerstvo zdravotnictví, že cizinci se zaměstnaneckou kartou na úřadu práce mají nárok na pojištění hrazené státem</strong></a></li></ul>
<blockquote>
<p>Zjistili jsme, že došlo ke změně výkladu unijních předpisů upravujících vstup a pobyt občanů třetích zemí na území členského státu. Nově cizinci se zaměstnaneckou kartou mohou být registrovaní na úřadu práce a mají nárok i na podporu v nezaměstnanosti. Obdobně mají nárok i na veřejné zdravotní pojištění hrazené státem. Obrátili jsme se proto na Ministerstvo zdravotnictví. To seznámilo s tímto výkladem zdravotní pojišťovny.</p></blockquote>
<h3>
<a href="https://www.ochrance.cz/zpravodaj/za_kveten_a_cerven_2025/#item-1-0">
<strong>Pomohli jsme oběti trestného činu získat peněžitou pomoc</strong></a></h3>
<blockquote>
<p>Stěžovatelka byla obětí pohlavního zneužití. Požádala Ministerstvo spravedlnosti o peněžitou pomoc, to však její žádost nejprve zamítlo. Z rozhodnutí soudu dovodilo, že stěžovatelka s trestným činem souhlasila, a tak jej spoluzavinila. Předložili jsme ministerstvu naše závěry a požádali jsme ho o vydání nového rozhodnutí. Ministerstvo argumenty uznalo a přiznalo stěžovatelce devět tisíc korun, o které původně žádala.</p></blockquote>
