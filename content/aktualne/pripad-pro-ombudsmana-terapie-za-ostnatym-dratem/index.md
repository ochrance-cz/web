---
title: "Případ pro ombudsmana: Terapie za ostnatým drátem"
tags:
  - TV seriál
oldUrl: "/dalsi-aktivity/tv-serial/pripad-pro-ombudsmana-iii/pripad-pro-ombudsmana-terapie-za-ostnatym-dratem/"
date: 2008-04-21
perex: "<p></p>"
---

<!-- imported from the old website -->

<h1 class="Nadpis1">Terapie za ostnatým drátem</h1><p class="Normln-web"><span style="FONT-WEIGHT: bold">V pátek 1</span><span style="FONT-WEIGHT: bold">8</span><span style="FONT-WEIGHT: bold">. dubna v 17.40 hod odvysílá ČT 1 další díl cyklu Případ pro ombudsmana nazvaný </span><span style="FONT-WEIGHT: bold">Terapie za ostnatým drátem</span><span style="FONT-WEIGHT: bold"> </span><span style="FONT-WEIGHT: bold">(repríza </span><span style="FONT-WEIGHT: bold">je na programu </span><span style="FONT-WEIGHT: bold">v pondělí </span><span style="FONT-WEIGHT: bold">21</span><span style="FONT-WEIGHT: bold">. </span><span style="FONT-WEIGHT: bold">4</span><span style="FONT-WEIGHT: bold">. ve 12.25 na ČT2)</span><span style="FONT-WEIGHT: bold">. J</span><span style="FONT-WEIGHT: bold">e o </span><span style="FONT-WEIGHT: bold">školském výchovném zařízení pro chlapce, které místo oficiálně proklamované terapeutické péče zavedlo vězeňský režim. </span><span style="FONT-WEIGHT: bold"></span></p><h3 class="Nadpis2">„Terapie za ostnatým drátem“</h3><p class="Normln-web"><span style="FONT-STYLE: italic">O školském zařízení s vězeňským režimem</span><span style="FONT-STYLE: italic"> (spis. zn. VOP </span><span style="FONT-STYLE: italic">4661</span><span style="FONT-STYLE: italic">/200</span><span style="FONT-STYLE: italic">2</span><span style="FONT-STYLE: italic">). </span></p><p class="Normln-web">V roce 2002 se ochránce v souvislosti s šetřením v ústavním zařízení v rozhovorech s chovanci dozvěděl, že někteří za trest pobývali v jakémsi uzavřeném oddělení, o němž nevěděli přesně, kde se nalézá. Zmiňovali pouze jméno Janová. Informace o takovém pracovišti však nebylo možné vysledovat v žádném z oficiálních dokumentů MŠMT. Pátráním v materiálech jiných ústavů se nakonec podařilo zjistit, že se jedná o výchovný ústav v Polance (osada Janová).</p><p class="Normln-web">Zařízení v Polance vzniklo v roce 1997 pro chlapce s výchovnými problémy, jejichž převýchova v dětských domovech nebo diagnostických ústavech nebyla dosud úspěšná. Chlapcům zde měla být poskytována zvláštní terapeutická péče. Zařízení bylo jediné v ČR, mělo experimentální charakter a pokud by se osvědčilo, vznikla by další podobná.</p><p class="Normln-web">Závažnost informací, které chlapci o svém pobytu v tomto zařízení prozradili, vedla tehdejší zástupkyni ochránce Mgr. Šabatovou k provedení neohlášené návštěvy a šetření, které ukázalo velké množství pochybení.</p><p class="Normln-web">Chlapci byli nezákonně zbavování osobní svobody – po dobu delší než 3 měsíce nesměli vycházet ven, měli zakázány návštěvy a dojezdy domů. Podrobovali se důkladným osobním prohlídkám zcela bez oděvů, což bylo přímo uvedeno ve vnitřním řádu. Praktikovaly se kolektivní tresty, což umožňovalo vznik šikany. I přes existenci povinné školní docházky, probíhala výuka pouze 2 hodiny denně, s dětmi nikdo nepracoval, některé se neuměly ani podepsat. Chyběla zde kompletní spisová dokumentace – vychovatelé a vedení zařízení neznali důvod nařízení ústavní výchovy a rodinnou anamnézu.</p><p class="Normln-web">Vedoucí zařízení předtím pracoval jako dozorce ve věznici a snažil se v tomto výchovném a školském zařízení zavést „vězeňský režim“, aniž by k tomu existovaly právní možnosti (na neprůhledném plotě byl ostnatý drát, za okny mříže, pod okny ostnatý drát, v ložnicích se svítilo i v noci, chyběly kliky zevnitř pokojů, na dveřích byla kukátka apod.). To vše ve školském zařízení určeném pro pomoc ohroženým dětem. Z tehdejších 18 svěřenců neměl žádný nařízenou ochrannou výchovu (soudně nařízená z důvodu trestné činnosti), šlo o chlapce s nařízenou ústavní výchovou a předběžnými opatřeními (např. sirotky, týrané děti apod.).</p><p class="Normln-web">Zpráva o šetření byla předána České školní inspekci a ministryni školství, která provedla vlastní inspekci. Vzhledem k množství a závažnosti nedostatků se rozhodla pozastavit činnosti zařízení. Vedoucí zařízení byl propuštěn, byly uděleny pokuty a všichni svěřenci se vrátili do svých kmenových zařízení.</p><p class="Normln-web">Po roce představilo MŠMT novou koncepci zařízení na jiných principech, které by neporušovaly práva dětí a od roku 2004 zařízení v Polance znovu funguje. Přestože se řada věcí zlepšila, některé nedostatky přetrvávají a ochránce zde v současné době provádí další šetření. Režim v zařízení totiž opět přituhuje. Vycházky jsou povolovány za odměnu, chlapci nesmí nosit vlastní oděv, jsou zařazeni do pracovních skupin s velmi slabou náplní dopolední činnosti, neprobíhá praktická výuka učňů, pobyt v zařízení, stanoven na 3 měsíce bývá prodlužován jako forma výchovného opatření. Děti navíc nejsou při přemísťování do Polanky informovány svými kmenovými ústavy. Vzhledem k poloze zařízení se přemístěním prakticky zcela přerušuje kontakt s rodinou a činnost orgánů sociálně-právní ochrany dětí.</p><p class="Normln-web"> </p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p>
