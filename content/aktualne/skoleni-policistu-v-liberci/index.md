---
title: "Školení policistů v Liberci"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/skoleni-policistu-v-liberci/"
date: 2015-05-25
perex: "<p></p>"
---

<!-- imported from the old website -->

<p>Další ze série školení týkajících se práv osob umístěných v policejních celách, jež bylo určeno pro policisty z Krajského ředitelství policie Libereckého kraje, proběhlo dne 20. května 2015 v Liberci. Školení provedli právníci oddělení dohledu nad omezováním osobní svobody. První část školení se týkalo základních práv s ohledem na judikaturu Evropského soudu pro lidská práva, a to včetně kauzy Kummer proti České republice. Podrobně byla osvětlena problematika připoutání osoby omezené na osobní svobodě, respektive osoby umístěné v policejní cele, k vhodnému předmětu. Druhá část školení se týkala zejména tzv. „pojistek“ proti špatnému zacházení, které představují poučení o právech a povinnostech osoby umístěné v cele, právo na právní pomoc a právo vyrozumět třetí osobu o omezení na osobní svobodě. Dále pak praktických aspektů týkajících se např. povinnosti policie zajistit zpřístupnění léků, pokud o jejich užívání rozhodl lékař. Jednalo se v pořadí o čtvrté krajské ředitelství, pro jehož policisty bylo školení určeno.</p><p><img src="/uploads-import/uploads/RTEmagicC_policie-liberec-web.jpg.jpg" height="528" width="631" alt="" /></p>
