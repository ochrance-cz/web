---
title: "Zjišťujeme, které organizace splňují požadavky OSN na tzv. Disabled Persons‘ Organization"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/zjistujeme-ktere-organizace-splnuji-pozadavky-osn-na-tzv-disabled-persons-organization/"
date: 2018-11-14
perex: "<p></p>"
---

<!-- imported from the old website -->

<p>Veřejná ochránkyně práv, která od začátku roku 2018 plní také funkci nezávislého monitorovacího orgánu pro naplňování práv lidí se zdravotním postižením, oslovila minulý týden <b>formou dotazníku</b> organizace <b>zabývající se právy osob se zdravotním postižením</b>. Učinila tak v souladu s článkem 33 odst. 3 Úmluvy o právech osob se zdravotním postižením a Obecným komentářem Výboru OSN pro práva osob se zdravotním postižením č. 7 k této úmluvě, aby navázala spolupráci s co nejširším okruhem organizací, které se právy lidí se zdravotním postižením zabývají.    </p> <p>Jedním z cílů dotazníku je zjistit, které ze subjektů splňují požadavky Výboru OSN pro práva osob se zdravotním postižením na tzv. <b>Disabled Persons‘ Organization</b> (organizaci osob se zdravotním postižením, která respektuje principy Úmluvy, je vedena, řízena či spravována lidmi se zdravotním postižením a jejíž většina členů může být považována za lidi se zdravotním postižením). Prostřednictvím dotazníku by ochránkyně také chtěla zjistit, zda mají tyto organizace zájem být informovány o činnosti monitorovacího orgánu a zda se chtějí do jeho činnosti aktivně zapojit (a to <b>ať už splňují znaky Disabled Persons‘ Organization či nikoliv</b>). </p> <p>Vzhledem k tomu, že chce ochránkyně oslovit opravdu co nejširší okruh subjektů zabývající se právy lidí se zdravotním postižením, prosíme, pokud jako organizace do této kategorie spadáte a dosud jste ochránkyní nebyli osloveni, o vyplnění dotazníku, který naleznete pod následujícím odkazem:</p> <p><a href="https://ec.europa.eu/eusurvey/runner/DotaznikDPOs2018" target="_blank">https://ec.europa.eu/eusurvey/runner/DotaznikDPOs2018</a></p><p> Pro žádost o heslo k přístupu do dotazníku se obraťte na na Mgr. Petru Hadwigerovou (<a href="mailto:hadwigerova@ochrance.cz">hadwigerova@ochrance.cz</a>, +420 542 542 399) či Mgr. Miriam Rozehnalovou (<a href="mailto:rozehnalova@ochrance.cz">rozehnalova@ochrance.cz</a>, +420 542 542 256)</p>
