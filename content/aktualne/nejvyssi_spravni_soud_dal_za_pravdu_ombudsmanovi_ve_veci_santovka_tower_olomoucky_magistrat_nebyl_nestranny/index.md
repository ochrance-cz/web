---
title: Nejvyšší správní soud dal za pravdu ombudsmanovi ve věci Šantovka Tower,
  olomoucký magistrát nebyl nestranný
date: 2025-01-29T14:06:00
vystupy:
  - tz
perex: <p>Ombudsmanka Anna Šabatová podala v&nbsp;roce 2020 žalobu ve veřejném
  zájmu k olomouckému krajskému soudu kvůli výškové stavbě Šantovka Tower
  v&nbsp;Olomouci. Hlavním důvodem bylo narušení historického panoramatu města a
  podezření na systémovou podjatost rozhodujících úředníků. NSS dnes rozhodl, že
  v&nbsp;územním řízení byla skutečně překročena nadkritická míra systémového
  rizika podjatosti, tedy nestrannosti. Dal tak za pravdu ombudsmanovi, který na
  problém upozorňuje již několik let a usiloval o spravedlivé a především
  nestranné jednání ze strany úředníků.&nbsp;</p>
attachments:
  - title: Rozsudek NSS ze dne 29.1.2025
    file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_v_olomouci_magistrat_nebyl_nestranny/rozsudek_nss.pdf
  - title: Usnesení Nejvyššího správního soudu 1 As 146/2024 – 75 ze dne 15. 8. 2024
    file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_v_olomouci_magistrat_nebyl_nestranny/0146_1as_2400075_20240815103346_1_.pdf
  - title: Tisková zpráva ze dne 4. 7. 2024 – podání druhé kasační stížnosti
    file: https://www.ochrance.cz/aktualne/o_planovane_stavbe_santovka_tower_v_olomouci_bude_podruhe_rozhodovat_nejvyssi_spravni_soud_ombudsman_podal_kasacni_stiznost/
  - title: Kasační stížnost ze dne 3. 7. 2024
    file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_olomoucky_magistrat_nebyl_nestranny/kasacni_stiznost_vop.pdf
  - title: Usnesení Krajského soudu v Ostravě - pobočka v Olomouci 65 A 18/2020 ze
      dne 20. 3. 2024
    file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_olomoucky_magistrat_nebyl_nestranny/usneseni_ks_ostrava_65_a_18-2020_20.3.2024_.pdf
  - title: Tisková zpráva ze dne 24. 1. 2024 – Nejvyšší správní soud vyhověl kasační
      stížnosti
    file: https://www.ochrance.cz/aktualne/spor_kolem_vyskove_stavby_santovka_tower_v_olomouci_se_vraci_pred_krajsky_soud-_nejvyssi_spravni_soud_vyhovel_stiznosti_ombudsmana/
  - title: Rozsudek Nejvyššího správního soudu 1 As 174/2022 – 92 ze dne 24. 1. 2024
    file: https://www.ochrance.cz/aktualne/nejvyssi_spravni_soud_dal_za_pravdu_ombudsmanovi_ve_veci_santovka_tower_olomoucky_magistrat_nebyl_nestranny/0174_1as_2200092_20240124081855.pdf
  - title: Tisková zpráva ze dne 29. 8. 2022 – přiznání odkladného účinku kasační
      stížnosti
    file: https://www.ochrance.cz/aktualne/nejvyssi_spravni_soud_priznal_odkladny_ucinek_kasacni_stiznosti_ombudsmana_v_pripade_olomoucke_santovka_tower/
  - title: Tisková zpráva ze dne 28. 7. 2022 – podání první kasační stížnosti
    file: https://www.ochrance.cz/aktualne/planovana_stavba_santovka_tower_v_olomouci_miri_k_nejvyssimu_spravnimu_soudu_ombudsman_podal_kasacni_stiznost/
---
<p>Hlavním předpokladem k&nbsp;podjatosti bylo uzavření smlouvy mezi Statutárním městem Olomouc a investorem, který by chtěl uskutečnit stavbu. Obě strany mezi sebou v&nbsp;roce 2010 podepsaly Smlouvu o spolupráci, čímž byla zcela jasným způsobem vyloučena nestrannost.&nbsp;<i>„Vítám dnešní rozhodnutí Nejvyššího správního soudu,</i> který uznal mé argumenty a dospěl k&nbsp;závěru, že žádost o umístění stavby musí nejdříve posoudit a rozhodnout jiný (nepodjatý) správní orgán.&nbsp;Při rozhodování ve veřejné sféře nelze připustit provázání mezi rozhodujícími úředníky a potenciálními investory,“&nbsp;uvedl ombudsman Stanislav Křeček.&nbsp; &nbsp;</p><p>&nbsp;</p><p>NSS o dané věci rozhodl poprvé v&nbsp;lednu 2024, kdy zrušil rozsudek olomoucké pobočky Krajského soudu v&nbsp;Ostravě a požadoval provedení důkazů ohledně systémové podjatosti. Ten následně důkazy doplnil a tvrdil, že ombudsman neprokázal veřejný zájem na podání žaloby. Dnešním rozhodnutím dal ale NSS jasným způsobem najevo, že ombudsman jednal zcela oprávněně a naplnil tak svou roli veřejného ochránce práv.&nbsp;</p><blockquote><p><strong>Milníky žaloby ve veřejném zájmu</strong></p><p><strong>2020</strong></p><p><strong>únor:</strong>&nbsp;ombudsmanka A. Šabatová podala Krajskému soudu v&nbsp;Ostravě žalobu ve veřejném zájmu. Požaduje zrušení územního rozhodnutí o umístění stavby Šantovka Tower.</p><p><strong>březen:</strong>&nbsp;krajský soud přiznal žalobě odkladný účinek</p><p>&nbsp;</p><p><strong>2022</strong></p><p><strong>březen:</strong>&nbsp;krajský soud žalobu odmítl jako nepřípustnou</p><p><strong>červenec:</strong>&nbsp;ombudsman S. Křeček podal kasační stížnost Nejvyššímu správnímu soudu</p><p><strong>srpen:</strong>&nbsp;Nejvyšší správní soud přiznal kasační stížnosti odkladný účinek</p><p>&nbsp;</p><p><strong>2024</strong></p><p><strong>leden:</strong>&nbsp;Nejvyšší správní soud zrušil usnesení krajského soudu a vrátil mu věc k&nbsp;novému projednání</p><p><strong>březen:</strong>&nbsp;krajský soud žalobu odmítl jako nepřípustnou</p><p><strong>červenec:</strong>&nbsp;ombudsman S. Křeček podal kasační stížnost Nejvyššímu správnímu soudu</p><p><strong>srpen:</strong>&nbsp;Nejvyšší správní soud přiznal kasační stížnosti odkladný účinek</p><p>&nbsp;</p><p><strong>2025</strong></p><p><strong>leden:</strong>&nbsp;Nejvyšší správní soud již podruhé rozhodl ve věci umístění stavby Šantovka Tower v Olomouci</p></blockquote>
