---
title: "Ochránkyně se zastala policistů a vojáků v exekuci"
vystupy:
  - tz
oldUrl: "/aktualne/tiskove-zpravy-2016/ochrankyne-se-zastala-policistu-a-vojaku-v-exekuci"
date: 2016-01-22
perex: "<p></p>"
---

<!-- imported from the old website -->

<p>I díky veřejné ochránkyni práv už policisté a vojáci nepřicházejí při exekuci o celý výsluhový příspěvek. <b>Od 1. září 2015 byl totiž výsluhový příspěvek zařazen mezi tzv. jiné příjmy a exekutor ho již nesmí postihnout zcela, ale pouze částečně</b> (srážkami ze mzdy). Plátci výsluhového příspěvku (ministerstvo vnitra a ministerstvo obrany) měli k tomuto datu projít spisy příjemců výsluhového příspěvku s nařízenou exekucí a provést změnu exekučního postihu této dávky. Na případu konkrétního stěžovatele Ministerstvo vnitra ochránkyni ujistilo, že se tak stalo. Příslušníci bezpečnostních sborů, by tedy neměli o celý výsluhový příspěvek přicházet.</p> <p>Změnit právní úpravu exekucí u výsluhových příspěvků doporučila veřejná ochránkyně práv Poslanecké sněmovně již v roce 2014. </p> <p>V předchozích letech se totiž opakovaně objevovaly případy, kdy příslušník bezpečnostních sborů přišel o práci a výsluhový příspěvek byl jeho jediným příjmem, protože až do jeho výše neměl nárok ani na podporu v nezaměstnanosti. Exekutor však mohl výsluhový příspěvek postihnout celý, takže dotyčný pak zůstal zcela bez prostředků. Ochránkyně proto doporučovala zařazení výsluhového příspěvku mezi příjmy, které je možné postihovat pouze srážkami ze mzdy. Změnou občanského soudního řádu a exekučního řádu se tak stalo s účinností od 1. září 2015.</p> <p>Pokud by se někdo přece jen ocitl v situaci, kdy přichází o celý výsluhový příspěvek, může se na ochránkyni obrátit.</p> Další rady týkající se exekuce najdete zde, informace o srážkách ze mzdy zde.
