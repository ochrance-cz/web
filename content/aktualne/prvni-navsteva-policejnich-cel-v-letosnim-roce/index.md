---
title: "První návštěva policejních cel v letošním roce"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/prvni-navsteva-policejnich-cel-v-letosnim-roce/"
date: 2017-01-31
perex: "<p></p>"
---

<!-- imported from the old website -->

<p>Dne 25. ledna 2017<a name="_GoBack"></a> provedli pracovníci oddělení dohledu návštěvu policejních cel v Moravskoslezském kraji. Konkrétně byly navštíveny cely zřízené při Obvodním oddělení Hlučín. Při šetření se zaměřili zejména na to, zda a jak policie plní svou zákonnou povinnost prokazatelně informovat osobu umístěnou v cele o jejích právech a povinnostech. Dále pak, zda a jakým způsobem poskytne policie nezbytnou součinnost osobě umístěné v cele, aby jí umožnila realizaci jejího práva na právní pomoc. A zda policie na žádost osoby umístěné v cele vyrozumí o této skutečnosti osobu jí blízkou. </p><p> Pracovníci také zjišťovali, zda policie vydává osobám do cely formulář „Poučení“, v němž jsou uvedena práva a povinnosti osoby umístěné v cele, jak probíhá prohlídka osoby před umístěním do cely a zda a za jakých podmínek police odebírá umístěným zdravotní pomůcky. Předmětem šetření bylo také to, zda policie zpřístupňuje umístěným léky dle medikace stanovené lékařem a zda jim poskytuje v souladu se zákonem v přiměřených intervalech stravu.</p>
