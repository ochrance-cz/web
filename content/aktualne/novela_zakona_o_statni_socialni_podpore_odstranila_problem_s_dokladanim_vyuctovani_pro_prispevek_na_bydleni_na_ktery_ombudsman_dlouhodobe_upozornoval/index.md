---
title: Novela zákona o státní sociální podpoře odstranila problém s dokládáním
  vyúčtování pro příspěvek na bydlení, na který ombudsman dlouhodobě upozorňoval
date: 2022-07-14T09:43:22.677Z
vystupy:
  - tz
perex: >
  <p>Pro získání příspěvku na bydlení museli žadatelé o &nbsp;dávku a její a
  příjemci úřadu práce každoročně doložit vyúčtování zálohově placených nákladů
  na bydlení. V&nbsp;praxi však s&nbsp;touto povinnosti byly spojené problémy,
  které v&nbsp;některých případech vedly až k&nbsp;nepřiznání nebo odnětí dávky.
  Od 1. července 2022 povinnost pravidelného dokládání vyúčtování odpadá.</p>
---
<p>Ombudsman se v praxi setkal s <a href="https://www.ochrance.cz/aktualne/nelze-odnimat-prispevek-na-bydleni-kvuli-neochote-pronajimatele-vystavit-doklad/?fbclid=IwAR05mX3YDo9b6W6CuyjZkqppgIxLVhnHE3Jh1VJ0feP6jZJTtLRLOziEa2k.">případy</a>, kdy pronajímatel nevystavil požadované vyúčtování ani přes opakovanou snahu nájemce i úřadu práce. Úřady práce i v těchto případech rozhodly o odnětí či nepřiznání příspěvku na bydlení, a to právě z důvodu nedoložení ročního vyúčtování. Takto restriktivní přístup úřadů práce však dle ombudsmana odporoval účelu příspěvku na bydlení, kterým je pomoc nízkopříjmovým osobám s úhradou nákladů na bydlení či s udržením bydlení.</p>

<p>Ombudsman proto dlouhodobě usiloval o nápravu situace. Již v&nbsp;roce 2019 u návrhu zákona o přídavku na bydlení doporučoval zakotvení výjimky z povinnosti předložit roční vyúčtování v situaci, kdy pronajímatel odmítá součinnost při vystavení tohoto dokladu (vláda nakonec návrh zákona Poslanecké sněmovně nepředložila). Následně opakovaně apeloval na Poslaneckou sněmovnu v&nbsp;rámci svých legislativních doporučení ve výroční zprávě za rok <a href="https://www.ochrance.cz/dokument/2020/vy_roc_ni_zpra_va_2020.pdf">2020</a> i <a href="https://www.ochrance.cz/dokument/zpravy_pro_poslaneckou_snemovnu_2021/vyrocni-zprava-2021.pdf">2021</a>.</p>

<p>Ombudsman kvituje, že po letech zákonodárce reflektoval jeho výhrady a v&nbsp;rámci <a href="https://www.psp.cz/sqw/historie.sqw?o=9&amp;t=235">přijaté novely zákona o státní sociální podpoře</a> zrušil&nbsp;povinnost dokládat roční vyúčtování zálohově placených nákladů na bydlení. Tím došlo k&nbsp;podstatnému zjednodušení a zrychlení přiznávání příspěvku na bydlení.</p>
