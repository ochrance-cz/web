---
title: "Kamerové systémy a ochrana osobních údajů"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/kamerove-systemy-a-ochrana-osobnich-udaju/"
date: 2012-01-04
perex: "<p></p><p>Upozorňujeme na Informační bulletin 2/2011 Úřadu pro ochranu osobních údajů, který se zaměřuje na problematiku používání kamerových systémů. Je přístupný na internetových stránkách Úřadu a může obsahovat informace užitečné i zařízením navštěvovaným ochráncem v rámci systematických návštěv. </p>"
---

<!-- imported from the old website -->

<p>Lze konstatovat – a to není novinka – že se v bulletinu Úřad soustředí především na svou „službu“ vůči zákonu 101/2000 Sb., o ochraně osobních údajů, ve znění pozdějších předpisů. Takže se zajímá jen o souvislost kamerových systémů se zpracováváním osobních údajů. A je tak pomíjena otázka respektu k právu člověka na soukromí a důstojnost při používání kamerových systémů bez pořizování záznamu – tedy když dochází k monitorování a přenášení obrazu na zobrazovací zařízení on-line. Z hlediska právního se jedná o oblast upravenou-neupravenou pouze obecnými ustanoveními zákona č. 40/1964 Sb., občanského zákoníku, ve znění pozdějších předpisů, a pak ustanoveními právních dokumentů vyšší síly (Listiny základních práv a svobod a mezinárodních smluv o lidských právech). Pokud kamery slouží pouze jako „prodloužené oko“, nemá se tak sledovaná osoba obracet na Úřad pro ochranu osobních údajů, nýbrž na soud s žalobou na ochranu osobnosti.</p><p>Přínosem bulletinu může být srozumitelné shrnutí například toho, kdy je nutné kamerový systém registrovat u Úřadu pro ochranu osobních údajů (strana 7 bulletinu). Jako rozhodující kritérium pro určení, že dochází při provozování kamerového systému se záznamem ke zpracování osobních údajů a tedy vznikají správci údajů nějaké povinnosti, je zde uvedena možnost využití systému k identifikaci fyzických osob (byť nepřímé). Dále jsou uvedeny nejvíce problémové oblasti z hlediska provádění tohoto zpracování osobních údajů způsobem souladným se zákonem (definování účelu zpracování, zorný úhel kamer, doba uchování záznamu, informování osob o jejich monitorování atd.).</p><p>Materiál dále vysvětluje, že při umisťování kamer je třeba rozlišovat míru soukromí v jednotlivých prostorech. „Míra soukromí závisí nejen na prostoru, kde se subjekt pohybuje a který používá (vlastním domovem počínaje a místem volně přístupným veřejnosti konče), ale závisí i na subjektu samotném, resp. na jeho vztahu k tomuto prostoru. Otázka subjektu a jeho vztahu k prostoru, v němž se pohybuje, je jedním z faktorů, který určuje, jaká je zde míra soukromí, resp. do jaké míry a zda ještě přiměřeným způsobem je zasahováno do osobnostních práv jednotlivce.“ (Rozbor ohledně míry soukromí na pracovišti následuje na straně 9 bulletinu.)</p><p>Konkrétnější informaci lze vyčíst ohledně používání kamer ve školách: „Ve školách připouštíme kamery zejména v okolí a u vchodu do budovy, ve vchodu do šaten popř. do pracoven s drahými přístroji.“ (Strana 11 bulletinu; tamtéž je rozvinuta problematika uchovávání záznamu a přístupu k němu.) A na jiném místě: „K excesům při využívání kamer ve školách prakticky nedochází, respektive nejsou Úřadem zjišťovány nebo mu nejsou avizovány“ (str. 14). Zajímavé úvahy psychologa a pedagoga k používání kamer ve škole lze nalézt na straně 21.</p><p>Dále se dozvídáme, že – dle názoru představitele Úřadu – je problémovou oblastí při používání kamerových systémů se záznamem provozování na pracovišti a v bytových domech. Bez komentáře zůstává provozování v zařízení sociálních služeb či zdravotnických zařízeních – patrně Úřad nedostává podněty z této oblasti. </p><p>K používání kamerových systémů se záznamem, tedy ke zpracování osobních údajů (pozor, nikoli citlivých osobních údajů) v této specifické formě dodejme, že je možné (tedy v souladu s právem) pouze se souhlasem subjektu údajů. Bez tohoto souhlasu je zpracování možné, mj. pokud je to nezbytné pro ochranu práv a právem chráněných zájmů správce, příjemce nebo jiné dotčené osoby; takové zpracování osobních údajů však nesmí být v rozporu s právem subjektu údajů na ochranu jeho soukromého a osobního života (ust. § 5 odst. 2 zákona o ochraně osobních údajů). </p><p>Veřejný ochránce práv používání kamerových systémů se zřetelem na respekt k lidské důstojnosti a soukromí (tedy nikoli s ohledem na ochranu osobních údajů) několikrát komentoval v dílčích zprávách adresovaných navštíveným zařízením a v některých zveřejněných souhrnných zprávách. Ve zprávě z následných návštěv psychiatrických léčeben odmítl používání kamer na toaletách psychiatrických léčeben a poukázal na absenci zákonné licence pro používání kamerových systémů ve zdravotnických zařízeních vůbec. Konkrétní doporučení také formuloval v bodě 106 Zprávy z návštěv domovů pro osoby se zdravotním postižením. </p><p>Soustavnější právní rozbor (tedy něco nad rámec sice propracované, ale jen na otázku zpracování osobních údajů zaměřené argumentace Úřadu) veřejný ochránce práv dosud nepublikoval, neboť téma souvisí s otázkou špatného zacházení pouze zčásti. V kritické úvaze veřejného ochránce práv JUDr. Pavla Varvařovského na straně 16 bulletinu se můžeme aktuálně dočíst jeho názor: „Podle mého přesvědčení je správce každého kamerového systému povinen jasně definovat účel jeho provozování, poskytovat přesné informace sledovaným osobám a technicky zabezpečit tento systém před zneužitím. V neposlední řadě musí také citlivě vyvažovat střet mezi ochranou svých práv a zájmů s právy sledovaných osob.“</p>Tento text je určen k rychlému zorientování se, nikoli k úvaze o důvodnosti uvedené nejednotnosti právní regulace použití kamerového systému, tedy k rozlišování podle kritéria zpracování osobních údajů a tedy pořizování či nepořizování záznamu. Pro doplnění odkazuji na stanoviska Úřadu pro ochranu osobních údajů, především <a title="Otevření do nového okna" href="http://www.uoou.cz/files/stanovisko_2006_1.pdf" class="-" target="_blank">Stanovisko č. 1/2006 - Provozování kamerového systému z hlediska zákona o ochraně osobních údajů</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a další. Jsou dostupná, stejně jako informační bulletiny Úřadu, na <a title="Otevření do nového okna" href="http://www.uoou.cz/" target="_blank">www.uoou.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.
