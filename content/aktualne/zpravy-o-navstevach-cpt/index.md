---
title: "Zprávy o návštěvách CPT"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/zpravy-o-navstevach-cpt/"
date: 2013-11-14
perex: "<p>Během léta 2013 vydal Výbor Rady Evropy pro prevenci mučení (CPT) zprávy z návštěv několika detenčních zařízení v Lotyšsku, Gruzii a ve Slovinsku.</p>"
---

<!-- imported from the old website -->

<h5>Zpráva CPT o návštěvě Lotyšska</h5><p>Delegace CPT obdržela od zadržených několik stížností na násilí v policejních celách, některá z těchto podezření byla potvrzena přímo během návštěvy. CPT proto dospěla k závěru, že osoby umístěné v policejních celách nadále čelí riziku špatného zacházení a vyzvala lotyšské úřady, aby těmto otázkám věnovaly pozornost. Co se týká podmínek v policejních celách, některé navštívené byly v takovém stavu, že opět vyvolávaly podezření na špatné zacházení.</p><p>Lotyšské úřady reagovaly nabídkou vzdělávacích programů policistům se zaměřením na témata špatného a nelidského zacházení, výslechové techniky a užívání donucovacích prostředků. V několika policejních celách byla přijata opatření ke zlepšení materiálních podmínek. </p><p>Ve věznicích se CPT setkala zejména s namítaným násilím mezi vězněnými osobami. Podle CPT k tomu přispívá architektura budov (vysokokapacitní ložnice, stísněnost), omezené možnosti volnočasových aktivit a nedostatek personálu. Řadě vězněných osob byla odepřena řádná zdravotní péče. Pozitivně CPT hodnotí kroky ke zlepšení podmínek výkonu trestu odsouzených na doživotí. Na druhou stranu opakuje svou kritiku směrem k nedůvodnému systematickému poutání doživotních vězňů, kdykoliv jsou eskortováni v rámci věznice.</p><p>Zpráva se zčásti věnuje taktéž zacházení a podmínkám v psychiatrické klinice a domově pro seniory.</p><p>The CPT’s visit report and the responses of the Latvian authorities are available on the Committee's website: <a title="Otevření do nového okna" href="http://www.cpt.coe.int/documents/lva/2013-20-inf.eng.htm" target="_blank">lva/2013-20-inf.eng.htm</a> </p><h5>Zpráva CPT o návštěvě Gruzie </h5><p>Návštěva Gruzie reagovala mimo jiné na video zveřejněné 18. 9. 2012, které obsahovalo scény, z nichž bylo patrno závažné špatné zacházení s vězněnými osobami ze strany personálu. Během návštěvy byly prodiskutovány možnosti zákonných a jiných kroků ke zlepšení místního vězeňského systému. CPT uvítalo širokou amnestii (počátkem roku 2013 bylo propuštěno více než 7500 vězněných osob), nicméně zdůraznilo, že problém přeplněnosti věznic nelze řešit v dlouhodobém horizontu takovým mimořádným opatřením, jakým je amnestie.</p><p>Zvláštní pozornost byla věnována systému zdravotní péče ve věznicích. Doporučení CPT směřovalo k zachovávání důvěrnosti zdravotnické dokumentace vězněných osob, zdůraznění, že vyšetření budou prováděna mimo doslech a pokud možno i mimo dohled nezdravotnického personálu, důslednosti evidování zranění vězněných lékaři a jejich následnému prošetření. Jako problematickou vidí CPT i faktickou závislost zdravotnického personálu na věznicích, je proto potřeba právně i administrativně oddělit zdravotníky od ředitelů věznic. </p><p>The CPT’s report and the response of the Georgian authorities are available on the Committee’s website <a title="Otevření do nového okna" href="http://www.cpt.coe.int/documents/geo/2013-18-inf-eng.htm" target="_blank">geo/2013-18-inf-eng.htm</a> </p><h5>Zpráva CPT o návštěvě Slovinska</h5><p>Delegace CPT navštívila policejní cely, věznice a psychiatrické oddělení fakultní nemocnice. Návštěva policejních cel ve čtyřech městech neodhalila žádné výrazné pochybení v přístupu policistů ani v materiálních podmínkách. </p><p>Co se týká vězeňského systému, CPT ocenila úsilí o zvýšení kapacity věznic (několik nových oddělení), materiální podmínky byly obecně uspokojivé. Pozornost byla věnována možnostem volnočasových aktivit dostupných vězněným osobám. V tomto ohledu CPT upozornila na situaci obviněných a odsouzených zařazených na oddělení se zvýšeným bezpečnostním režimem (obdoba českého oddělení se zvýšeným stavebně technickým zabezpečením), neboť tito vězňové trávili většinu času na celách s minimální možností zabavení se nějakou činností. V reakci na doporučení byl zmírněn režim vazebně stíhaných tak, aby mohli trávit čtyři hodiny denně mimo celu (avšak pouze o víkendu). </p><p>Ohledně psychiatrických klientů CPT uvítala přijetí nového zákona o zdravotních službách, který mimo jiné posiluje právní ochranu klientů těchto zařízení. Znepokojení vyslovené CPT se týkalo zjištění, že omezovací prostředky nejsou vždy používány až jako poslední možný prostředek.</p><p>The CPT's report and the Slovenian authorities’ response are available on the Committee's website: <a title="Otevření do nového okna" href="http://www.cpt.coe.int/documents/svn/2013-16-inf-eng.htm" target="_blank">svn/2013-16-inf-eng.htm</a> </p>
