---
title: "Zástupkyně ochránce v pořadu Před půlnocí"
tags:
  - Tisková zpráva
oldUrl: "/aktualne/tiskove-zpravy-2013/zastupkyne-ochrance-v-poradu-pred-pulnoci"
date: 2013-02-15
perex: "<p>RNDr. Jitka Seitlová bude dnes (pátek 15. 2.) ve 23:30 hostem pořadu ČT 24 Před půlnocí. </p>"
---

<!-- imported from the old website -->

<p>V půlhodinovém rozhovoru s moderátorem Petrem Kotrlou bude hovořit o uplynulých šesti letech ve funkci zástupkyně veřejného ochránce práv, o boji za ochranu životního prostředí i za práva obyčejných lidí.</p><p>Oficiální anotace pořadu České televize:</p><p>Vystudovala přírodovědeckou fakultu – obor odborná geologie. Ze zkoumání Země se ale časem vyvinul spíš boj za její ochranu. Jejím posláním se stalo právo a životní prostředí. Věnovala se mu na okresním úřadě, v krajském zastupitelstvu, na univerzitách nebo i ministerstvu, kde všude působila. Postupně se začala angažovat v politice a v roce 1996 byla zvolena senátorkou do Parlamentu ČR. Posledních šest let kryla záda veřejnému ochránci práv. Nejprve stála po boku prvního českého ombudsmana Otakara Motejla a následně byla pravou rukou jeho nástupce Pavla Varvařovského. Funkci zástupkyně ombudsmana právě opouští. Neúnavná bojovnice za životní prostředí i za práva obyčejných lidí, přední česká politička a odstupující zástupkyně ombudsmana – Jitka Seitlová.</p><p></p>
