---
title: "Zápisy do mateřských škol: přehled doporučení pro rodiče a ředitelky a ředitele školek"
tags:
  - Tisková zpráva
oldUrl: "/aktualne/tiskove-zpravy-2018/zapisy-do-materskych-skol-prehled-doporuceni-pro-rodice-a-reditelky-a-reditele-skolek"
date: 2018-04-20
perex: "<p>Rodiče dětí stejně jako ředitelky a ředitelé mateřských škol si často nejsou jistí, jaké jsou práva a povinnosti jednotlivých stran. Přinášíme proto jejich přehled, který pomůže rodičům s nástupem jejich potomka do předškolního vzdělávání. Ředitelkám a ředitelům škol zase ujasní, jak stanovit kritéria výběru dětí tak, aby neporušovali zákon a zajistili všem dětem rovný přístup ke vzdělání. </p>"
---

<!-- imported from the old website -->

<p>Toto doporučení je určeno zejména ředitelkám a ředitelům mateřských škol, jejichž zřizovatelem jsou obce či svazky obcí, krajským úřadům, které posuzují odvolání proti rozhodnutí o nepřijetí dítěte, zřizovatelům, České školní inspekci, rodičům dětí a široké veřejnosti.<span style="font-size: 12.8px;"> </span></p> <h5>Z doporučení pro rodiče a jiné zákonné zástupce dětí</h5> <p></p><ul><li>Předškolní vzdělávání je povinné pro děti, které před začátkem školního roku dosáhnou pěti let. Přihlaste je k zápisu, který se koná v období od 2. května do 16. května (konkrétní termín a místo se dozvíte v mateřské škole).</li><li>V odůvodněných případech můžete své dítě vzdělávat individuálně (např. doma či v lesní mateřské škole nezapsané ve školském rejstříku). Vaše dítě pak bude do mateřské školy docházet pouze na ověření úrovně vzdělání za podmínek stanovených školním řádem. Účast dítěte u tohoto ověření jste povinni zajistit.</li><li>Přihlaste své dítě k trvalému pobytu v místě vašeho skutečného bydliště. Jen tak zajistíte dítěti právo na přednostní přijetí do mateřské školy, v jejíž spádové oblasti žijete.</li><li>Pokud nemá vámi zvolená mateřská škola kapacitu pro přijetí všech spádových dětí, ředitelka či ředitel musí upřednostnit děti, které mají povinnost předškolního vzdělávání, či děti s právem přednostního přijetí před vaším. Mezi dětmi, které nedosáhly věkové hranice pro přednostní přijetí, lze upřednostnit starší děti před mladšími.</li><li>Proti rozhodnutí o nepřijetí je možné se písemně odvolat. Účastníkem řízení, a tedy osobou podávající odvolání, je dítě – vy je pouze v řízení zastupujete jako zákonní zástupci.</li></ul> <h5>Z doporučení pro ředitelky a ředitele mateřských škol</h5> <p></p><ul><li>Kritéria je vhodné zveřejnit jak na webových stránkách školy, tak na informační desce školy přístupné veřejnosti.</li><li>Rozhodnutí o nepřijetí musí být řádně odůvodněné. Konstatování, že dítě nepřijímáte z kapacitních důvodů nebo kvůli nedostatečnému počtu bodů, nestačí.</li><li>Na všechny děti se vztahuje povinnost podrobit se stanoveným druhům pravidelného očkování podle zákona o ochraně veřejného zdraví. Pouze u dětí s povinností předškolního vzdělávání není splnění této povinnosti podmínkou pro přijetí do mateřské školy.</li><li>Pokud nemáte dostatečnou kapacitu, kontaktujte zřizovatele.</li><li>Spádové děti, které mají povinnost předškolního vzdělávání, přijměte přednostně. Dále přijměte děti s právem přednostního přijetí, tedy spádové děti, které dosáhly před začátkem školního roku nejméně třetího roku věku (od roku 2018), resp. druhého roku věku (od roku 2020).</li><li>Za určitých okolností můžete následně zvýhodnit děti na základě věku, docházky sourozence do mateřské školy, zaměstnanosti rodičů, sociální situace dítěte nebo sdílení alternativního pedagogického přístupu.</li><li>Mezi nevhodná kritéria patří pořadí přijetí přihlášky, vzdálenost bydliště či místa trvalého pobytu od mateřské školy nebo zdravotní stav dítěte. Raději je nepoužívejte.</li></ul><p></p>       <p><img src="https://www.ochrance.cz/uploads/RTEmagicC_skolky_diagram.png.png" width="654" height="456" alt="" /></p> <p>Stejně jako v jiných typech vzdělávání je třeba i v předškolním vzdělávání zajistit rovnost a řídit se zákazem diskriminace. Doporučení vyhodnocuje nejčastěji používaná kritéria, na základě kterých ředitelky a ředitelé mateřských škol rozhodují o přijetí k předškolnímu vzdělávání, a jejich možné využití pro různé skupiny dětí. Doporučení se věnuje také procesním aspektům rozhodování ředitelek a ředitelů mateřských škol o přijetí či nepřijetí dětí.</p> <h5>Více informací:</h5> <p><a title="Otevření do nového okna" href="http://eso.ochrance.cz/Nalezene/Edit/5940" target="_blank">http://eso.ochrance.cz/Nalezene/Edit/5940</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
