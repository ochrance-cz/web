---
title: Hledáme výzkumné pracovníky pro výkon nových působností dětského
  ombudsmana a národní lidskoprávní instituce (NHRI)
date: 2025-08-04T08:53:00
vystupy:
  - nabidka-prace
perex: >-
  <p>Pro výkon&nbsp;

  <a href="https://www.ochrance.cz/aktualne/od_dnesniho_dne_najdou_deti_pravni_ochranu_pod_kridly_detskeho_ombudsmana_hlidacim_psem_lidskych_prav_se_stava_narodni_lidskopravni_instituce_nhri_vse_pod_jednou_strechou_v_brne/">nových působností</a>&nbsp;otevíráme výběrové řízení na pozici výzkumný pracovník/pracovnice se zaměřením na sledování základních práv a svobod a/nebo se zaměřením na práva dětí.&nbsp;Záleží nám na rozmanitosti. Jste vítáni bez ohledu na věk, pohlaví, zdravotní stav, rasu, etnický původ, národnost, sexuální orientaci, náboženské vyznání či světový názor.</p>
---
<p>Jsme náročný, ale férový zaměstnavatel. Podpoříme Vaši jedinečnost a další rozvoj. Sdílíme znalosti a zkušenosti, pořádáme školení, konference, nabízíme výuku jazyků, supervize a další. Uděláme, co půjde, abychom naplnili Vaše individuální potřeby a umožnili Vám sladit pracovní a osobní život. Na oplátku žádáme profesionalitu a výkonnost. Pokud vás zajímá blíže, jaký jsme zaměstnavatel, koukněte do naší 
<a href="https://www.ochrance.cz/media/personalni_strategie.pdf">personální strategie</a>.</p>
<p>
<strong>Pracovní náplň bude spočívat především v&nbsp;těchto činnostech:</strong></p>
<ul>
<li>Navrhování vhodných indikátorů pro „měření“ naplňování práv dětí v&nbsp;Česku (např. ve vztahu k&nbsp;Úmluvě o právech dítěte) a pro „měření“ naplňování základních práv a svobod.</li>
<li>Identifikace použitelných datových zdrojů a&nbsp;analýza dostupných statistických údajů (sekundární analýza).</li>
<li>Návrh, realizace, vyhodnocení a&nbsp;prezentace ad hoc výzkumů.</li>
<li>Spolupráce s&nbsp;právníky při hledání vhodných nástrojů, jak uchopit monitorování práv.</li>
<li>Účast na participaci dětí na činnosti dětského ombudsmana.</li>
<li>Účast na participaci občanské veřejnosti na výkonu mandátu NHRI.</li>
<li>Osvěta a vzdělávání ve vztahu dětem/NNO/veřejnosti.</li>
<li>Prezentace poznatků z&nbsp;činnosti dětského ombudsmana na vnitrostátních i zahraničních fórech/spolupráce s&nbsp;NNO a zahraničními orgány.</li>
<li>Prezentace poznatků z&nbsp;činnosti NHRI na vnitrostátních i zahraničních fórech/spolupráce s&nbsp;NNO a zahraničními orgány.</li></ul>
<p>
<strong>Požadujeme:</strong></p>
<ul>
<li>Ukončené vysokoškolské vzdělání v&nbsp;oboru sociologie (Mgr.) či&nbsp;v&nbsp;jiném vhodném oboru.</li>
<li>Zkušenost s&nbsp;návrhem, realizací, analýzou a&nbsp;interpretací kvantitativního i kvalitativního empirického výzkumu, (zkušenosti s&nbsp;různými výzkumnými metodami a&nbsp;technikami sběru dat jsou výhodou).</li>
<li>Ovládání základů statistické analýzy dat (třídění prvního a&nbsp;druhého stupně, statistické analýzy, zobecňování).</li>
<li>Aktivní znalost světového jazyka slovem i&nbsp;písmem.</li>
<li>Schopnost analytické a&nbsp;koncepční práce.</li>
<li>Dobrou znalost češtiny, schopnost stručně, jasně a&nbsp;srozumitelně psát.</li>
<li>Otevřenost, zájem o&nbsp;nové věci, aktivní a&nbsp;inovativní přístup, schopnost improvizace, schopnost vyjednávat, flexibilitu.</li>
<li>Znalost problematiky práv dětí a/nebo problematiky základních práv je výhodou.</li></ul>
<p>
<strong>Nabízíme:</strong></p>
<ul>
<li>Plný nebo poloviční úvazek;</li>
<li>platové ohodnocení dle nařízení č.&nbsp;341/2017 Sb., zařazení do&nbsp;14. platové třídy, po&nbsp;zapracování přiznání osobního příplatku, za&nbsp;nadstandardní úkoly možnost kvartální odměny;</li>
<li>stálý odborný růst (účast na&nbsp;domácích i&nbsp;zahraničních konferencích a&nbsp;stážích) a jazykovou výuku (Aj, Nj, Fj, český znakový jazyk);</li>
<li>smlouvu na&nbsp;dobu určitou;</li>
<li>pružnou pracovní dobu;</li>
<li>možnost práce z&nbsp;domova v&nbsp;rozsahu 2 dnů v&nbsp;týdnu;</li>
<li>5 týdnů dovolené ročně;</li>
<li>5 dnů osobního volna ročně;</li>
<li>příspěvek na stravování ve výši 89 Kč na den;</li>
<li>práci v&nbsp;centru Brna s&nbsp;možností parkování.</li></ul>
<p>Jestli se k&nbsp;nám chcete připojit, napište nám do&nbsp; 
<strong>24. srpna 2025</strong> na&nbsp;adresu&nbsp; 
<a href="mailto:wiszova@ochrance.cz">wiszova@ochrance.cz</a>.</p>
<p>Pošlete, prosím, motivační dopis a strukturované CV s&nbsp;přehledem publikací, či výčtem výzkumů, projektů, na kterých jste se podíleli. Napište také, pokud máte nějaké specifické potřeby nebo doplňující otázky (například v&nbsp;souvislosti se zdravotním omezením).</p>
<p>Na termínu nástupu se můžeme domluvit.</p>
<p>&nbsp;</p>
