---
title: "Film Síla vzdoru vzbudil u diváků zájem"
tags:
  - Tisková zpráva
oldUrl: "/aktualne/tiskove-zpravy-2019/film-sila-vzdoru-vzbudil-u-divaku-zajem-1"
date: 2019-05-07
perex: "<p></p>"
---

<!-- imported from the old website -->

<p>Při příležitosti Evropského dne nezávislého způsobu života promítala Kancelář ombudsmanky dne 6. května jedinečný australský dokument „Síla vzdoru“. Tento film otevřeně hovoří o zásadních tématech týkajících se lidí s postižením, jako je nedobrovolný život v ústavech, diskriminace, nemožnost žít nezávisle, nebo o nutnosti změnit společenské vnímání lidí s postižením. </p> <p>Diváci během filmu viděli více než 600 archivních záznamů a fotografií z celého světa zobrazujících veřejné projevy, demonstrace nebo zatýkání lidí s postižením v okamžicích, kdy bojovali za svá práva. Film také zachycoval rozhovory s více jak 30 aktivisty, lidmi s postižením i bez něj, kteří upozorňovali na různé problémy souvisejícími s tématem postižení. </p> <p>Samotní autoři filmu se vyjádřili takto:<i> „Film Síla vzdoru je příběhem, který doposud ještě nikdo nevyprávěl. Je to příběh hnutí za lidská práva v USA, Velké Británii a Austrálii. Příběh, který doslova změnil svět, ve kterém žijeme.“</i></p><p> Po filmu následovala panelová diskuze se zajímavými hosty, kteří mají profesní nebo osobní zkušenosti v oblasti práv lidí s postižením. Do debaty se aktivně zapojili nejen diváci v sále, ale i doma u svých počítačů. Dotazy hostům bylo totiž možné posílat i prostřednictvím chatu.</p><p><img src="https://www.ochrance.cz/uploads/RTEmagicC_Sila-vzdoru-1_01.jpg.jpg" width="635" height="423" alt="" /></p><p><img src="https://www.ochrance.cz/uploads/RTEmagicC_Sila-vzdoru-2_01.jpg.jpg" width="635" height="423" alt="" /></p>
