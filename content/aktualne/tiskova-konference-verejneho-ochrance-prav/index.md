---
title: "Tisková konference veřejného ochránce práv"
tags:
  - Tisková zpráva
oldUrl: "/aktualne/tiskove-zpravy-2010/tiskova-konference-verejneho-ochrance-prav"
date: 2010-10-12
perex: "<p></p>"
---

<!-- imported from the old website -->

<p>Ve středu 13. října se v 9:00 hod koná tisková konference veřejného ochránce práv, jejímž tématem jsou zjištění ochránce z návštěv policejních cel. Konference se uskuteční v tiskovém středisku Kanceláře veřejného ochránce práv na Údolní 39 v Brně.</p><p>Ochránce bude informovat o svých zjištěních z návštěv 126 policejních cel v České republice. Návštěvy probíhaly vždy neohlášeně v různou denní a noční dobu a zaměřily se na dodržování práv osob umístěných v celách, podmínky v celách apod. Přestože od roku 2006, kdy ochránce provedl systematické návštěvy policejních cel poprvé, se situace zlepšila, některé nedostatky přetrvávají, zejména v důsledném poučování osob umístěných v celách. Ochránce také kritizuje postup policistů, kteří osobám v celách odebírají všechny osobní věci, včetně např. hodinek nebo brýlí, aniž by v každém individuálním případě vyhodnocovali, jestli je tento předmět nebezpečný a může ohrozit život nebo zdraví.</p><p>Ochránce chce také tiskovou konferencí upozornit na obecně nízké povědomí veřejnosti o právech, pokud se dostanou do situace, kdy by byli umístěni v policejní cele. </p><p></p><p> </p><p></p>
