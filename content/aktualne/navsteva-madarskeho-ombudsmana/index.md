---
title: "Návštěva maďarského ombudsmana"
tags:
  - Tisková zpráva
oldUrl: "/aktualne/tiskove-zpravy-2014/navsteva-madarskeho-ombudsmana"
date: 2014-05-29
perex: "<p>V rámci projektu Společně k dobré správě navštívil Kancelář veřejného ochránce práv maďarský ombudsman se svými kolegy.</p>"
---

<!-- imported from the old website -->

<p>Během pracovního jednání se diskutovalo zejména o pravomocích ombudsmanů, porovnávaly se pracovní postupy i struktura obou institucí. Maďarský ombudsman se například od roku 2012 může obracet na ústavní soud ve věcech jednotlivých stěžovatelů, ale i z vlastní iniciativy. Od občanů dostává ročně kolem 1200 žádostí k podání ústavní stížnosti, ale této pravomoci dosud využil jen ve 38 případech, z toho ve čtyřech šlo o vlastní iniciativu.</p><p>Nově se maďarský ombudsman stane tzv. národním preventivním mechanismem k dohledu nad místy, kde dochází k omezování osobní svobody. Část této působnosti však vykonával i dosud, pokud jde o ochranu práv osob v zařízeních, jako jsou domovy pro seniory apod., tedy tam, kde se jedná o možnou špatnou péči a omezení svobody jsou důsledkem závislosti na péči.</p><p>Dalšími tématy jednání jsou zkušenosti s komunikací s veřejností, se vzděláváním zaměstnanců, prováděním výzkumů v oblasti diskriminace apod.</p><p><img src="https://www.ochrance.cz/uploads/RTEmagicC_madar-omb.jpg.jpg" height="425" width="629" alt="" /></p><p><img src="https://www.ochrance.cz/uploads/RTEmagicC_esf_eu_02.jpg.jpg" height="67" width="622" alt="" /></p>
