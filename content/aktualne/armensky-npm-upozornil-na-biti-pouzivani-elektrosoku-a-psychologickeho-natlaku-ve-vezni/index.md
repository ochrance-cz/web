---
title: "Arménský NPM upozornil na bití, používání elektrošoků a psychologického nátlaku ve věznicích a policejních celách"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/armensky-npm-upozornil-na-biti-pouzivani-elektrosoku-a-psychologickeho-natlaku-ve-vezni/"
date: 2012-10-15
perex: "<p>Arménský ombudsman identifikoval v arménských věznicích a policejních celách problémy, které odpovědné orgány dostatečně neřeší.</p>"
---

<!-- imported from the old website -->

<p>Arménský ombudsman, který působí jako národní preventivní mechanismus Arménie (NPM), upozornil ve své zprávě premiéra Tigrana Sargsyana na výsledky svého dvouměsíčního pozorování v uzavřených institucích jako jsou věznice, vojenské jednotky a policejní cely. Pozorování se kromě zaměstnanců NPM zúčastnili zástupci nevládních organizací. Monitoring proběhl v březnu a dubnu 2012.</p><p>Návštěvy identifikovaly řadu pokračujících problémů, které odpovědné orgány dostatečně neřeší. Byla zaznamenána řada případů špatného zacházení ze strany policejních důstojníků vůči zadržovaným osobám, zejména psychologický nátlak, užívání elektrických šoků, kruté bití a další nelidské zacházení.  V některých případech byly zadržené osoby zbaveny svého práva na obhajobu. Dále byly ze strany zadržených osob zaznamenány stížnosti na neinformování příbuzných o jejich uvěznění.</p><p>Bylo zjištěno, že se zadrženým vždy nedostane řádného lékařského vyšetření. V některých případech zdravotnický personál nevěděl o fyzických zraněních zadržovaných osob. Kromě nedostatku zdravotnických pracovníků často chybělo také řádné lékařské vybavení a léčiva. Dále NPM upozornil na přeplněnost věznic a cel. Na 15 až 16 lidí připadne 12 postelí, zadržení tak musí spát na etapy.</p><p>Arménský ombudsman vyzval premiéra, aby zasáhl a vydal v tomto směru adekvátní instrukce policii, ministerstvu spravedlnosti, ministerstvu zdravotnictví a dalším kompetentním úřadům. </p>Text dopisu v angličtině dostupný na: <a title="Otevření do nového okna" href="http://www.pashtpan.am/en/article/702" target="_blank">http://www.pashtpan.am/en/article/702</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />
