---
title: "Obce musí zajistit školky pro své děti "
date: 2021-05-27T11:22:59.506Z
vystupy:
  - tz
perex: "Zástupkyně ombudsmana Monika Šimůnková se zabývala dostupností mateřské
  školy. Obrátil se na ni otec malého chlapce, v jehož obci není zřízena
  mateřská škola a obec nezajistila ani vzdělávání dětí jinde. Školka
  v nejbližší obci chlapce tudíž nepřijala. Otec se neúspěšně obracel na svou
  obec i na krajský úřad. Za pravdu mu dalo kromě zástupkyně ombudsmana také
  Ministerstvo školství, mládeže a tělovýchovy (MŠMT). "
---
<p><span class="colour" style="color: windowtext;" data-tomark-pass="">Krajský úřad otce ujišťoval, že obec situaci řeší. Jak však otec zjistil, starosta nečinil žádné efektivní kroky pro zajištění předškolní péče v následujícím školním roce. Krajský úřad dále tvrdil, že zasáhnout nemůže, protože nedochází k ohrožení vzdělávání předškoláků. Podle krajského úřadu také není předškolní vzdělávání dítěte ohroženo, pokud může navštěvovat jinou školku než spádovou.&nbsp;&nbsp;</span></p>
<p><span class="colour" style="color: windowtext;" data-tomark-pass="">„Rodič se sice může pokusit zapsat dítě do jiné nespádové mateřské školy, ale musí počítat s tím, že zde budou mít přednost místní děti. Dle školského zákona má dítě starší tří let právní nárok na přednostní přijetí do mateřské školy a zajištění podmínek pro splnění tohoto nároku je povinností obce. V opačném případě zákon předpokládá zásah krajského úřadu prostřednictvím opatření obecné povahy, kterým vytvoří nebo rozšíří školský obvod. To krajský úřad původně odmítal, a to i přes jasné stanovisko MŠMT. Výkladem dotčených ustanovení školského zákona lze dospět k jednoznačnému závěru, že se opatření obecné povahy vztahuje nejen na děti, pro které je předškolní vzdělávání povinné (děti pětileté a starší), ale i na děti přednostně přijímané do mateřské školy (tříleté a starší),“ vysvětluje zástupkyně ombudsmana.&nbsp;&nbsp;</span></p>
<p><span class="colour" style="color: windowtext;" data-tomark-pass="">“V dané obci přitom školský obvod není již několik let. Jak se ukázalo během šetření, v nastávajícím školním roce bude v obci celkem osmnáct dětí s právem přednostního přijetí do mateřské školy. Za této situace nelze akceptovat, že krajský úřad odmítal situaci vyřešit. Vydání opatření obecné povahy s sebou nese v praxi samozřejmě jisté obtíže. Krajský úřad však nemá možnost správního uvážení a je povinen konat. V průběhu šetření, v návaznosti na další stanovisko MŠMT, mě krajský úřad informoval o zahájení řízení. Opatření obecné povahy, kterým stanovil školský obvod pro danou obec, nakonec vydal jen pár dní před zahájením období zápisů. Šetření jsem tak mohla uzavřít,” říká k případu zástupkyně ombudsmana.&nbsp;&nbsp;</span></p>
