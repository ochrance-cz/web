---
title: "Evropský soud pro lidská práva cituje veřejného ochránce práv"
vystupy:
  - tz
oldUrl: "/aktualne/tiskove-zpravy-2008/evropsky-soud-pro-lidska-prava-cituje-verejneho-ochrance-prav"
date: 2008-12-22
perex: "<p></p>"
---

<!-- imported from the old website -->

<p class="Nadpis1 perex">Dne 27. listopadu 2008 vydal Evropský soud pro lidská práva ve Štrasburku rozsudek v případu Mohamed Magdi Mansour Rashed versus Česká republika (stížnost č. 298/07) a konstatoval porušení článku 5 odst. 1 a 4 Úmluvy o ochraně lidských práv a základních svobod. Rozsudek potvrdil právní názor českého veřejného ochránce práv, který se zabýval stížnostmi žadatelů o azyl a v červnu 2007 vydal zprávu poukazující na pochybení úřadů. V odůvodnění rozsudku Evropský soud pro lidská práva přímo cituje pasáže ze zprávy veřejného ochránce práv a odkazuje rovněž na jeho další šetření.</p><p class="Normln-web">Egyptský občan Mohamed Magdi Mansour Rashed přiletěl v srpnu 2006 na letiště Praha-Ruzyně a projevil úmysl požádat o azyl. Byl proto umístěn do přijímacího střediska v tranzitním prostoru letiště. 9. září mu bylo doručeno rozhodnutí Ministerstva vnitra o zamítnutí žádosti o azyl. Následující den byl stěžovatel z důvodu přeplněnosti Přijímacího střediska Praha-Ruzyně přemístěn do tzv. detašovaného pracoviště ve Velkých Přílepech, kde byl držen do dubna 2007. Teprve poté byl vrácen do Přijímacího střediska Praha-Ruzyně a v červnu 2007 mu bylo umožněno vrátit se do Egypta. Ve svém podání Evropskému soudu pro lidská práva namítal, že jeho držení ve středisku Velké Přílepy bylo protiprávní a jeho stížnost na tuto protiprávnost nebyla vyřízena přiměřeně rychle. Poukazoval na porušení Úmluvy o ochraně lidských práv a základních svobod – konkrétně článku 5, odstavec 1 (právo na svobodu a osobní bezpečnost) a odstavec 4 (právo na rychlé rozhodnutí o zákonnosti zbavení svobody).</p><p class="Normln-web">Evropský soud pro lidská prává v odůvodnění rozsudku potvrdil právní názor veřejného ochránce práv, že poměry, za nichž byli žadatelé o azyl drženi v Přijímacím středisku na letišti Praha-Ruzyně, resp. Velké Přílepy, byly v rozporu s Úmluvou o ochraně lidských práv a základních svobod. Soud v souladu s veřejným ochráncem práv konstatoval, že stěžovatel neměl k dispozici žádný prostředek nápravy, na základě kterého by soud urychleně rozhodl o zákonnosti jeho zbavení svobody. V případě Mohameda Magdi Mansoura Rasheda nebylo po celou dobu deseti měsíců jeho zadržování ve středisku Velké Přílepy vydáno žádné rozhodnutí. Rovněž v souladu se závěry veřejného ochránce práv Evropský soud pro lidská práva dále shledal, že azylový zákon v tehdejším znění (před 21. 12. 2007) byl nejasný, nezajišťoval dostatečnou ochranu a právní jistotu žadatelů o azyl proti svévolným zásahům do osobní svobody. Zákon proto nemohl sloužit jako dostatečný základ pro stěžovatelovo zbavení svobody.</p><p class="Normln-web">V neposlední řadě Evropský soud pro lidská práva rovněž cituje závěry veřejného ochránce práv a ztotožňuje se s jeho právním názorem, že při aplikaci zákona o azylu je za den vydání rozhodnutí o azylu třeba považovat den, kdy je žadateli o azyl předáno rozhodnutí, a nikoli pouhá výzva, aby si rozhodnutí převzal.</p><p class="Normln-web">Evropský soud pro lidská práva přiznal stěžovateli náhradu za způsobenou nemajetkovou újmu ve výši 2000 eur.</p><p class="Normln-web">Rozsudek Evropského soudu pro lidská práva je ve francouzštině dostupný na <a href="http://echr.coe.int/"><a href="http://echr.coe.int" target="_blank">echr.coe.int</a></a> (konkrétně na <a href="http://cmiskp.echr.coe.int/tkp197/portal.asp?sessionSimilar=16674851&amp;skin=hudoc-en&amp;action=similar&amp;portal=hbkm&amp;Item=10&amp;similar=frenchjudgement"><a href="http://cmiskp.echr.coe.int/tkp197/portal.asp?sessionSimilar=16674851&amp;amp;skin=hudoc-en&amp;amp;action=similar&amp;amp;portal=hbkm&amp;amp;Item=10&amp;amp;similar=frenchjudgement" target="_blank">cmiskp.echr.coe.int/tkp197/portal.asp</a></a>. Odkazy na právní názor českého veřejného ochránce práv je zejména v čl. 40 a 75.</p><p class="Normln-web">K rozsudku vydalo tiskové prohlášení i Ministerstvo spravedlnosti ČR (<a href="http://portal.justice.cz/ms/ms.aspx?j=33&amp;o=23&amp;k=2375&amp;d=286224"><a href="http://portal.justice.cz/ms/ms.aspx?j=33&amp;amp;o=23&amp;amp;k=2375&amp;amp;d=286224" target="_blank">portal.justice.cz/ms/ms.aspx</a></a>).</p><p class="Normln-web">Znění závěrečných zpráv ze šetření, na něž odkazuje rozsudek Evropského soudu pro lidská práva najdete mezi stanovisky ochránce na <a href="http://www.ochrance.cz/">www.ochrance.cz</a> (spis <a href="http://www.ochrance.cz/dokumenty/dokument.php?back=/cinnost/stanoviska.php&amp;doc=1383">6336/2006/VOP</a> a <a href="http://www.ochrance.cz/dokumenty/dokument.php?back=/cinnost/stanoviska.php&amp;doc=1384">542/2007/VOP</a>).</p><p class="Normln"> </p><p class="Normln"> </p><p class="Normln"> </p>
