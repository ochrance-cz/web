---
title: "Livia Klausová dnes se zástupkyní ombudsmana o ochraně práv dětí"
vystupy:
  - tz
oldUrl: "/aktualne/tiskove-zpravy-2010/livia-klausova-dnes-se-zastupkyni-ombudsmana-o-ochrane-prav-deti"
date: 2010-08-25
perex: "<p></p><p>Dnes v odpoledních hodinách navštíví Kancelář veřejného ochránce práv manželka prezidenta České republiky Livia Klausová. V 16:00 hod se sejde se zástupkyní ochránce Jitkou Seitlovou, aby s ní projednala záležitosti týkající se ochrany práv dětí.</p>"
---

<!-- imported from the old website -->

<p>Na paní Klausovou se v poslední době obracejí matky, kterým byly předběžným opatřením vydaným pouze na základě jednání sociálních pracovnic odebrány děti. Ty jsou pak ve většině případů umístěny do dětských domovů, dětských center či diagnostických ústavů, aniž by sociální pracovníci hledali či zvažovali možnost zajištění péče o děti v nejbližší rodině, tedy u prarodičů, sourozenců rodičů nebo u jiných příbuzných. Tento postup sociálních pracovníků dopadá negativně nejen na vzájemné rodinné vztahy, ale postihuje především samotné děti mnohdy i trvalými následky v jejich psychice.</p><p>Veřejný ochránce práv se s takovými případy setkává prakticky po celou dobu své existence a i přes nápravu pochybení sociálních pracovníků v jednotlivých případech zatím k významnějšímu systémovému zlepšení v této oblasti nedošlo. Ochránce vždy kritizoval zejména nadužívání předběžných opatření ve věci odnímání dětí od rodičů, upřednostňování ústavní péče před rodinou a rovněž znemožňování kontaktu odebraných dětí s rodiči, sourozenci a dalšími rodinnými příslušníky.</p><p>Manželka prezidenta Livia Klausová bude na dnešní schůzce se zástupkyní ochránce diskutovat jak některé konkrétní případy, tak i obecně možnosti dalšího efektivního úsilí k předcházení pochybení institucí státu v ochraně práv dětí a rodiny.</p>
