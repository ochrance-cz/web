---
title: "Druhé zasedání poradního orgánu ombudsmanky"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/druhe-zasedani-poradniho-organu-ombudsmanky/"
date: 2018-08-31
perex: "<p>Ve středu 29. srpna 2018 se sešel poradní orgán ombudsmanky pro oblast ochrany práv osob se zdravotním postižením.</p>"
---

<!-- imported from the old website -->

<p><span style="font-size: 12.8px;">Po úvodním slovu ombudsmanky následovalo hlasování o jmenování místopředsedy poradního orgánu. Jako místopředsedkyni navrhla ombudsmanka členku poradního orgánu </span><b>Pavlu Baxovou</b><span style="font-size: 12.8px;"> a poradní orgán tento návrh přijal.</span></p> <p>V prvním bloku zasedání shrnuly právničky odboru pro ochranu práv osob se zdravotním postižením činnost odboru za uplynulé čtvrtletí. V rámci oblasti nezávislého života a života v komunitě (čl. 19) byl poradnímu orgánu představen <b>dokončený výzkum týkající se Dostupnosti sociálních služeb s poruchou autistického spektra</b>. Dále byl poradní orgán seznámen s <b>materiálem na podporu práv rodičů s psychosociálním postižením</b>, jakož i jejich dětí, který spadá do oblasti rodinné problematiky (čl. 23). Rovněž byly konzultovány předběžné výsledky <b>pilotního výzkumu v oblasti rozhodování soudů ve věci omezení svéprávnosti</b> spadající do problematiky svéprávnosti (čl. 12) a také aktivity ombudsmanky v oblasti <b>poskytování tlumočnických služeb</b>, které jsou v Úmluvě přiřazeny pod článek týkající se přípustnosti (čl. 9).</p> <p>S ohledem na blížící se volby do zastupitelstev obcí byla významná část setkání věnována realizaci <b>volebního práva u lidí s omezenou svéprávností</b> a diskuzi nad touto problematikou. Členky a členové poradního orgánu také ombudsmanku seznámili se svým názorem na to, <b>jakým způsobem jsou zobrazováni a jaké je vystupování lidí se zdravotním postižením v médiích</b>, což bylo téma, které vzešlo již z prvního zasedání poradního orgánu.</p> <p>V neposlední řadě pak byly řešeny aktuální podněty od členek a členů poradního orgánu, mezi nimiž dominovaly invalidní důchody, příspěvek na péči a témata týkající se zaměstnávání osob se zdravotním postižením.</p><p> Další jednání poradního orgánu se uskuteční na konci měsíce listopadu 2018.</p><p><img src="https://www.ochrance.cz/uploads/RTEmagicC_Poradni-organ-4.jpg.jpg" width="630" height="426" alt="" /></p><p><img src="https://www.ochrance.cz/uploads/RTEmagicC_Poradni-organ-3.jpg.jpg" width="630" height="464" alt="" /></p>
