---
title: "Konference k výročí 15 let ombudsmana v ČR"
tags:
  - Tisková zpráva
oldUrl: "/aktualne/tiskove-zpravy-2015/konference-k-vyroci-15-let-ombudsmana-v-cr"
date: 2015-03-19
perex: "<p>Jaká je role ombudsmana v české společnosti po patnácti letech existence? Čeho veřejný ochránce práv dosáhl, jak ho vnímají politikové, úřady i veřejnost? Jak se liší postavení českého ombudsmana od podobných institucí v zahraničí? Těmto otázkám se budou věnovat hosté mezinárodní konference konané při příležitosti 15. výročí vzniku veřejného ochránce práv v ČR ve dnech 26. a 27. března 2015 v Kanceláři veřejného ochránce práv v Brně.</p>"
---

<!-- imported from the old website -->

<p>Na konferenci s více než stovkou účastníků bude zastoupeno celkem 8 zemí. Kromě hostů z ČR míří do Brna ombudsmani a jejich spolupracovníci ze Slovenska, Maďarska, Polska, Rakouska, Slovinska, Holandska a Gruzie. </p><p>Mezi tuzemskými hosty nechybí ministr pro lidská práva Jiří Dienstbier, místopředseda Poslanecké sněmovny Jiří Bartošek, předsedkyně Petičního výboru Poslanecké sněmovny Zuzka Bebarová-Rujbrová, předseda Ústavně-právního výboru Senátu Miroslav Antl a další poslanci a senátoři, dále předseda Ústavního soudu Pavel Rychetský, nejvyšší státní zástupce Pavel Zeman, prezidentka Soudcovské unie Daniela Zemanová, soudci Ústavního soudu, Nejvyššího soudu, Nejvyššího správního soudu, předseda Asociace krajů ČR Michal Hašek, předseda Svazu měst a obcí Dan Jiránek, předseda Úřadu pro ochranu osobních údajů Igor Němec, ředitel Úřadu pro mezinárodně-právní ochranu dětí Zdeněk Kapitán, ústřední ředitel České správy sociálního zabezpečení Vilém Kahoun, ředitel Státního úřadu inspekce práce Rudolf Hahn, ústřední školní inspektor Tomáš Zatloukal, ústřední ředitel České obchodní inspekce Mojmír Bezecný, zástupci ministerstev, krajů, orgánů státní správy, asociací, nevládních organizací aj.</p><p>V hlavní části konference ve čtvrtek 26. března od 14:00 h se budou zahraniční ombudsmani a další významní hosté ve svých vystoupeních zamýšlet nad rolí ombudsmanů ve společnosti a nad jejich budoucností. Právě diskusi o budoucnosti ombudsmanů předznamená příspěvek o úloze veřejného ochránce práv v oblasti ochrany lidských práv.</p><p>V pátek 27. března bude mezinárodní akce pokračovat třemi paralelními workshopy, na nichž budou účastníci diskutovat o metodách práce ombudsmanů, o možnostech ovlivňovat právní úpravu a také o zvyšování povědomí veřejnosti o činnosti ombudsmanů.</p><p>Program prvního dne konference najdete <a title="Otevření do nového okna" href="https://www.ochrance.cz/fileadmin/user_upload/Konference/Konference_2015/konference-k-15-vyroci.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (372.2 kB, Adobe Acrobat dokument).</p><h1>15 let veřejného ochránce práv </h1><h3>… v datech</h3><p>12. 12. 2000 JUDr. Otakar Motejl byl zvolen prvním českým veřejným ochránce práv; </p><p>25. 1. 2001 Mgr. Anna Šabatová byla zvolena jeho zástupkyní;</p><p>30. 7. - 4. 8. 2001 Kancelář veřejného ochránce práv se nastěhovala do vlastní zrekonstruované budovy na Údolní 39;</p><p>12. 12. 2001 návštěva prezidenta České republiky Václava Havla;</p><p>11. 11. 2003 návštěva prezidenta České republiky Václava Klause; </p><p>22. – 24. 3. 2004 návštěva evropského ombudsmana Nikifora Diamandourose;</p><p>1. 1. 2006 ochránce se stal tzv. Národním preventivním mechanismem s úkolem vykonávat preventivní systematické návštěvy zařízení, kde se mohou nacházet osoby omezené na svobodě;</p><p>19. 12. 2006 JUDr. Otakar Motejl se ujal funkce veřejného ochránce práv pro druhé šestileté období;</p><p>14. 2. 2007 funkce zástupkyně ochránce se ujala RNDr. Jitka Seitlová;</p><p>2008 působnost ochránce byla rozšířena o právo podat návrh na zahájení kárného řízení proti předsedovi a místopředsedovi soudu ve věcech státní správy soudů;</p><p>1. 12. 2009 veřejný ochránce práv získal působnost v oblasti prosazování práva na rovné zacházení a ochranu před diskriminací;</p><p>9. 5. 2010 zemřel veřejný ochránce práv JUDr. Otakar Motejl;</p><p>13. 9. 2010 nově zvolený veřejný ochránce práv JUDr. Pavel Varvařovský se ujal funkce;</p><p>1. 1. 2011 veřejný ochránce práv se stal monitorovacím orgánem v návaznosti na tzv. návratovou směrnici (sledování zajištění a vyhoštění cizinců);</p><p>2012 ochránce poprvé využil zvláštního oprávnění a žalobou k ochraně veřejného zájmu napadl pravomocná správní rozhodnutí povolující výstavbu fotovoltaické elektrárny v katastrálním území Moldava v Krušných Horách;</p><p>5. 4. 2013 zástupcem veřejného ochránce práv se stal JUDr. Stanislav Křeček;</p><p>20. 12. 2013 veřejný ochránce práv JUDr. Pavel Varvařovský rezignoval na svou funkci;</p><p>18. 2. 2014 veřejnou ochránkyní práv se stala Mgr. Anna Šabatová, Ph.D.</p><h3>… v několika číslech</h3><ul><li>85 923 vyřízených stížností;</li><li>492 zahájených šetření z vlastní iniciativy;</li><li>293 provedených návštěv v zařízeních, v nichž se mohou nacházet osoby omezené na svobodě;</li><li>na 300 připomínkovaných zákonů a dalších právních předpisů;</li><li>4 529 000 zhlédnutí webových stránek <a href="http://www.ochrance.cz/">www.ochrance.cz</a>; </li><li>Dosud nepřekonaných 807 podnětů obdržených za jediný den (2. 8. 2005 po zásahu Policie ČR proti účastníkům CzechTeku 2005).</li></ul><p>  </p><p class="MsoNormal" style="MARGIN: 0cm 0cm 0pt"><span style="FONT-SIZE: 10pt; FONT-FAMILY: &quot;Arial&quot;, &quot;sans-serif&quot;; mso-fareast-language: CS"><p></p></span></p><p>Konference se koná v rámci projektu &quot;Společně k dobré správě&quot; financovaného z prostředků ESF prostřednictvím Operačního programu Lidské zdroje a zaměstnanost a státního rozpočtu ČR</p><p><img src="https://www.ochrance.cz/uploads/RTEmagicC_esf_eu_15.jpg.jpg" height="67" width="622" alt="" /></p>
