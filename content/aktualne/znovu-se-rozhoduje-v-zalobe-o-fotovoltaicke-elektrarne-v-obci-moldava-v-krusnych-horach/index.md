---
title: "Znovu se rozhoduje v žalobě o fotovoltaické elektrárně v obci Moldava v Krušných horách"
vystupy:
  - tz
oldUrl: "/aktualne/tiskove-zpravy-2015/znovu-se-rozhoduje-v-zalobe-o-fotovoltaicke-elektrarne-v-obci-moldava-v-krusnych-horach"
date: 2015-12-14
perex: "<p>Krajský soud v Ústí nad Labem dnes znovu rozhoduje o žalobě veřejného ochránce práv proti rozhodnutí Městského úřadu Duchcov, kterým byla povolena stavba fotovoltaické elektrárny v obci Moldava. </p>"
---

<!-- imported from the old website -->

<p>Jde o žalobu k ochraně veřejného zájmu, kterou podal v roce 2012 předchozí ombudsman Pavel Varvařovský. Důvodem byl nezákonný postup Městského úřadu Duchcov, který svým rozhodováním porušil řadu právních předpisů, ale i mezinárodních závazků České republiky. Především byla fotovoltaická  elektrárna umístěna ve volné krajině v nezastavěném území a v té době na území obce bez územního plánu. V případě, kdy pro určité území neexistuje územní plán a není vymezeno zastavěné území, stavební zákon zde nepřipouští výstavby. Umisťovat na takové území je možné jen technickou infrastrukturu. Za tu však stavební zákon nepovažuje výrobny elektrické energie, jako je fotovoltaická elektrárna.</p> <p>Při povolování stavby byly porušeny i předpisy v oblasti životního prostředí. Nebyl předen vyhodnocen vliv na životní prostředí, zásah do krajinného rázu, ani posouzen dopad na Ptačí oblast Východní Krušné hory. Už samotná absence těchto stanovisek je takovou vadou řízení, že by sama o sobě měla vést ke zrušení napadaných rozhodnutí.</p> <p>Stavba byla také povolena v rozporu s podmínkami ochrany soustavy Natura 2000.</p><p><span style="font-size: 12.8px;">Podrobnější informace o šetření veřejného ochránce práv, které předcházelo žalobě ve veřejném zájmu najdete zde:  </span><a href="http://www.ochrance.cz/aktualne/tiskove-zpravy-2011/fotovoltaicka-elektrarna-v-chranenem-uzemi-musi-mit-souhlasy-a-vyjimky-dle-zakona-o-ochra/" style="font-size: 12.8px;"><a href="http://www.ochrance.cz/aktualne/tiskove-zpravy-2011/fotovoltaicka-elektrarna-v-chranenem-uzemi-musi-mit-souhlasy-a-vyjimky-dle-zakona-o-ochra/" target="_blank">www.ochrance.cz/aktualne/tiskove-zpravy-2011/fotovoltaicka-elektrarna-v-chranenem-uzemi-musi-mit-souhlasy-a-vyjimky-dle-zakona-o-ochra/</a></a></p><p>Jedná se o doposud jedinou žalobu ve veřejném zájmu, kterou veřejný ochránce práv podal. V daném případě podle něj došlo k zásahu do celé řady veřejných zájmů (zájem na ochraně životního prostředí, zájem na stavební kázni, zájem na ochraně nezastavěného území, ale především požadavek na zákonnost rozhodování orgánů státní správy). Zvlášť závažný zájem na podání žaloby byl dán také neschopností veřejné správy dosáhnout nápravy běžnými opravnými prostředky.</p>
