---
title: "Webinář na téma Úmluva o právech osob se zdravotním postižením"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/webinar-na-tema-umluva-o-pravech-osob-se-zdravotnim-postizenim/"
date: 2019-01-30
perex: "<p></p>"
---

<!-- imported from the old website -->

<p>Dne 23. 1. 2019 zorganizovaly právničky odboru ochrany práv osob se zdravotním postižením ve spolupráci s pacientskou organizací SMÁCI, z.s. webinář<sup>[1]</sup> na téma Úmluva o právech osob se zdravotním postižením a monitorovací činnost veřejné ochránkyně práv. Účastníci webináře mohli na svých počítačích kromě poslechu přednášky sledovat související prezentaci a rovněž sami aktivně vstupovat do diskuze. Největší zájem vzbudily praktické poznatky z činnosti ochránkyně, pokud jde o článek 19 Úmluvy „nezávislý způsob života a zapojení do společnosti“ a článek 28 Úmluvy „přiměřená životní úroveň a sociální ochrana“.</p><p> S využitím bezplatné aplikace se podařilo uskutečnit online seminář, který zájemci mohli absolvovat i na velkou vzdálenost, z pohodlí svého domova. Za předpokladu, že budete mít o uspořádání podobného webináře zájem, kontaktujte vedoucí odboru ochrany práv osob se zdravotním postižením Mgr. et Mgr. Romanu Jakešovou prostřednictvím emailu jakesova@ochrance.cz. </p> <hr /> <p><sup>[1]</sup> <i>Webináře se používají pro online vzdělávání. Pojem webinář vznikl spojením dvou slov – web a seminář. </i></p>
