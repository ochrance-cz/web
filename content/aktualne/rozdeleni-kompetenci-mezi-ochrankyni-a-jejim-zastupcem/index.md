---
title: "Rozdělení kompetencí mezi ochránkyní a jejím zástupcem"
tags:
  - Tisková zpráva
oldUrl: "/aktualne/tiskove-zpravy-2014/rozdeleni-kompetenci-mezi-ochrankyni-a-jejim-zastupcem"
date: 2014-02-24
perex: "<p></p>"
---

<!-- imported from the old website -->

<p>Veřejná ochránkyně práv v souladu se zákonem pověřila svého zástupce výkonem části své působnosti. Stanislav Křeček se tak bude zabývat problémy a šetřit stížnosti týkající se pozemkového práva a restitucí, staveb, životního prostředí, památkové péče, ochrany veřejného zdraví, daní, poplatků a cel, státní správy soudnictví, práva na informace a ochrany osobních údajů, dopravy a spojů, správního trestání a ochrany pokojného stavu. </p><p>Anna Šabatová si ve své působnosti ponechala nejrozsáhlejší oblast sociálního zabezpečení (tj. zejména dávky a důchody), oblast práce a zaměstnanosti, sociálně-právní ochranu dětí, záležitosti týkající se školství, zdravotnictví, činnosti Policie ČR, veškeré cizinecké věci. Rovněž se bude zabývat agendou rovného zacházení a ochrany před diskriminací a také dohledem nad zařízeními, v nichž se nacházejí nebo se mohou nacházet osoby omezené na svobodě. Kromě toho zůstávají v působnosti ochránkyně zvláštní oprávnění ve vztahu k vládě, Ústavnímu soudu, připomínkování návrhů právních předpisů, podávání žaloby k ochraně veřejného zájmu aj.</p>
