---
title: "Osvětová kampaň „Zajímáte nás“ začíná na Vysočině"
oldUrl: "src/www.ochrance.cz/aktualne/tiskove-zpravy-2014/osvetova-kampan-zajimate-nas-zacina-na-vysocine"
date: 2014-09-19
perex: "<p>Návštěvou Kraje Vysočina 2. října 2014 zahájí veřejná ochránkyně práv Anna Šabatová  osvětovou kampaň v regionech s cílem zvýšit povědomí lidí o jejich právech, o působnosti veřejného ochránce práv a o tom, v čem jim může pomoci. Návštěvy mohou zájemci využít i k podání podnětu ochránkyni.</p>"
---

<!-- imported from the old website -->

<p>Už v týdnu <strong>od 22. do 26. září</strong> <strong>mohou lidé přinášet písemné podněty</strong>, které si ochránkyně při své návštěvě kraje převezme a bude se jimi zabývat, <strong>na podatelny úřadů 29 obcí a měst</strong> <strong>Kraje Vysočina</strong>: Třešť, Jihlava, Humpolec, Chotěboř, Nové Město na Moravě, Žďár nad Sázavou, Velké Meziříčí, Náměšť nad Oslavou, Ledeč nad Sázavou, Velká Bíteš, Golčův Jeníkov, Pacov, Jaroměřice nad Rokytnou, Počátky, Přibyslav, Světlá nad Sázavou, Polná, Jemnice, Hrotovice, Třebíč, Telč, Havlíčkův Brod, Moravské Budějovice, Bystřice nad Pernštejnem, Kamenice nad Lipou, Brtnice, Křižanov, Černovice, Žirovnice.</p><p>Ve čtvrtek 2. října zahájí ochránkyně program v kraji v <strong>9:30 h návštěvou domova pro osoby se zdravotním postižením</strong> Domov bez zámku v Náměšti nad Oslavou.</p><p>V <strong>11:00 h otevře ve vestibulu Krajského úřadu v Jihlavě dočasný informační stánek</strong>. Právníci Kanceláře veřejného ochránce práv v něm budou až <strong>do 16:30 h přijímat od občanů podněty</strong> (stížnosti na úřady či na diskriminaci), vysvětlovat jim působnost a pravomoci ochránkyně, průběh šetření i to, jak jim může ochránkyně v jejich konkrétních případech pomoci. Otevření informačního stánku bude i příležitostí pro krátký tiskový brífink.</p><p>Během své návštěvy se ochránkyně setká také se zástupci kraje i obcí. Neformálně budou hovořit o nejčastějších problémech, s nimiž se lidé na ochránkyni obracejí, ale také o potížích, které řeší úřady.</p><p>Část osvětové kampaně je zaměřena na mládež. Stále častěji se totiž na ochránkyni obracejí i děti a náctiletí s nejrůznějšími dotazy a problémy. Právníci Kanceláře veřejného ochránce práv proto <strong>v 10:00 h v prostorách Krajského úřadu v Jihlavě uspořádají setkání se studenty středních škol</strong>. Prostřednictvím interaktivní hry s divadelními prvky zapojí studenty do diskuze o jejich právech, o tom, jak řešit nejrůznější obtížné situace, do nichž se mohou dostat. Seznámí je také s působností a činností veřejné ochránkyně práv. Studenti se dozvědí, s čím jim může ochránkyně pomoci a jak se na ni obracet.</p><p>Návštěvu Kraje Vysočina zakončí v <strong>18:00 h komponovaný večer pro veřejnost v Obřadní síni Nové radnice v Havlíčkově Brodě</strong>. Tématem setkání je častý problém s obtěžujícím a nadměrným hlukem. Interaktivní divadelní představení nejprve účastníky vtáhne do reálného příběhu člověka, který se snaží řešit potíže s rušením nočního klidu, s tím související sousedské spory a zejména nečinnost odpovědných úřadů, na které se obracel. Účastníci mohou do příběhu aktivně zasahovat svými vlastními zkušenostmi a náměty, jak by mohl hrdina příběhu dosáhnout pro sebe a svoji rodinu omezení hluku v nočních hodinách. V následné diskuzi s veřejnou ochránkyní práv a jejími právníky se pak dozví, jak se účinně bránit proti obtěžování hlukem, jak v podobné situaci postupovat, jaká jsou jejich práva. Dozví se také, kdy a jak jim může veřejný ochránce práv pomoci. Vstup na večerní setkání je volný.</p><p>Osvětová setkání &quot;Zajímáte nás&quot; se konají v rámci projektu Společně k dobré správě financovaného z prostředků Evropského sociálního fondu prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu_04.jpg.jpg" height="67" width="622" alt="" /></p>
