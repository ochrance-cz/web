---
title: "Ombudsman informoval Zvláštní zpravodajku OSN"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/ombudsman-informoval-zvlastni-zpravodajku-osn/"
date: 2020-04-16
perex: "<p>Zvláštní zpravodajka OSN pro práva osob se zdravotním postižením, Catalina Devandas Aguilar, se v současnosti zajímá o zapojování lidí s postižením v rámci mezinárodní spolupráce. Za tímto účelem se obrátila s dotazy na aktéry z celého světa. </p>"
---

<!-- imported from the old website -->

<p>Pro zmapování situace v České republice se Zvláštní zpravodajka obrátila na Kancelář veřejného ochránce práv. Komunikací s Ministerstvem zahraničních věcí, Ministerstvem práce a sociálních věcí, stejně jako Úřadem vlády ČR vyšlo najevo, že <b>Česká republika lidi s postižením v mezinárodní spolupráci systematicky nezohledňuje</b>. Lidi s postižením se neobjevují v zásadních dokumentech, jako je Koncepce zahraniční politiky ČR, ačkoliv je zde uvedený záměr podporovat zvláště zranitelné a marginalizované skupiny. Chybí potřebné statistiky a sledování financování. Lidi s postižením také nejsou zohledněni ve strategií Zahraniční rozvojové spolupráce, ačkoliv podle České rozvojové agentury existuje několik rozvojových projektů, které cílí na lidi s postižením např. v Moldávii, Gruzii či Etiopii. Lidi s postižením jsou v mezinárodní spolupráci České republiky takřka neviditelní. Problémem je také to, že lidi s postižením jsou vnímáni jako beneficienti a ne jako aktivní aktéři, jejichž zapojení do mezinárodní spolupráce je nutné pro spravedlivější svět.  </p> <p> </p> <p>Pozitivní pak je, že v lednu 2020 ČR podepsala Chartu k začleňování osob se zdravotním postižením do humanitárních aktivit, která má dbát na ochranu, práva a důstojnost lidí s postižením v rizikových situacích. Charta je k dispozici zde: <a href="https://www.mzv.cz/file/3849309/Charta_k_zacleneni_osob_se_zdravotnim_postizenim_do_humanitarnich_aktivit.pdf" target="_blank">https://www.mzv.cz/file/3849309/Charta_k_zacleneni_osob_se_zdravotnim_postizenim_do_humanitarnich_aktivit.pdf</a> </p> <p> </p>
