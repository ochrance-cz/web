---
title: 10 let antidiskriminačního zákona
vystupy:
  - tz
oldUrl: /aktualne/tiskove-zpravy-2019/10-let-antidiskriminacniho-zakona
date: 2019-10-03
perex: <p>Už 10 let platí v České republice antidiskriminační zákon.
  Na mezinárodní konferenci, kterou dnes v Senátu společně pořádají
  místopředsedkyně Senátu Miluše Horská a ombudsmanka Anna Šabatová, odborníci
  i politikové z České republiky a 11 zemí Evropské unie společně diskutují
  o tom, jak se desetiletá účinnost zákona projevuje na české společnosti,
  na jaké limity zákona praxe naráží a zda je namístě zákon do budoucna
  změnit.</p>
---
<i>„S antidiskriminačním zákonem přišel do naší společnosti nový pohled, stali jsme se vyspělejší společností. Praxe nám ale pořád ještě nejde a máme značné rezervy, takže se v médiích dočítáme o diskriminaci, ať už například kvůli věku, národnosti či pohlaví,“</i> hodnotí deset let s antidiskriminačním zákonem <b>místopředsedkyně Senátu Miluše Horská</b>.

**#**test

<br>
| test tabulky |  |  |
| ------------ | --- | --- |
|  |  |  |
|  | xyz |  |
<br>
<b>Ombudsmanka Anna Šabatová</b>, do jejíž působnosti patří ochrana před diskriminací a zajišťování rovného zacházení, s ní souhlasí a dodává: <i>„Před deseti lety se bouřlivě diskutovalo o tom, jestli antidiskriminační zákon potřebujeme a jestli se u nás diskriminace vyskytuje. Dnes už o tom těžko někdo pochybuje. K diskriminaci dochází zcela běžně v nejrůznějších oblastech, někdy dokonce velmi často, jen tyto jevy nebyly v minulosti pojmenovány a oběti nerovného zacházení neměly šanci se bránit. Díky antidiskriminačnímu zákonu se pomalu daří společnost v některých oblastech života kultivovat k férovému a rovnému přístupu. Řada stereotypů a předsudků však přetrvává.“</i> Podle ní k tomu přispívá nízká ochota samotných obětí diskriminace bránit se proti porušování svých práv, nesmířit se s nerovným zacházením a nebát se obrátit i na soud. Důvodem je přetrvávající přesvědčení, že nemá smysl se bránit, obava před dalšími hrozbami ze strany diskriminujících i nedostatek finančních prostředků na soudní výlohy. I po deseti letech účinnosti antidiskriminačního zákona se tak lidé na soudy obrátí v průměru pouze s pěti žalobami proti diskriminaci za rok. <i>„Ocitáme se v začarovaném kruhu. Máme sice zákon, který zakazuje diskriminaci, ale protože se lidé nebrání a hrozba žalob je nízká, diskriminovat se vyplácí. Po deseti letech účinnosti antidiskriminačního zákona si musíme přiznat, že mu chybí možnosti efektivní vymahatelnosti nápravy a zejména preventivní účinek,“</i> vysvětluje ombudsmanka.

Jedním z témat mezinárodní konference je proto novela antidiskriminačního zákona. Poslankyně Monika Červíčková spolu se skupinou poslanců předložila návrh, který by měl vést k usnadnění přístupu k soudu pro všechny oběti diskriminace tím, že počítá s přesunem důkazního břemene ve všech antidiskriminačních žalobách. Zjednodušil by se přístup k soudní ochraně například pro typické oběti diskriminace z důvodu věku nebo zdravotního postižení. Preventivní účinek by pak antidiskriminačními zákonu dodala navrhovaná možnost tzv. veřejné žaloby.

Soudce Nejvyššího správního soudu Ivo Pospíšil se v hlavním konferenčním příspěvku zamýšlí nad diskriminační problematikou v judikatuře vrcholných soudů. Nízký počet žalob proti diskriminaci vede i k tomu, že se soudy s touto problematikou nesetkávají příliš často. Patrné je to i v poměrně nízkém počtu rozhodnutí, v nichž Ústavní soud, Nejvyšší správní soud a Nejvyšší soud pracují s antidiskriminačním zákonem. Přesto Ivo Pospíšil ve svém příspěvku odkazuje na zajímavé judikáty z posledních let, které přispěly k výkladu některých pojmů z oblasti diskriminace.

Živý videopřenos z konference můžete sledovat zde: <a href="https://www.senat.cz/cinnost/webtv/index.php" style="font-size: 12.8px;">index.php</a>

Pro zpětné přehrání bude videozáznam z konference k dispozici zde: <a href="https://www.senat.cz/informace/galerie/videogalerie/index.php?ke_dni=3.10.2019&amp;O=12" target="_blank">index.php?ke\_dni=3.10.2019&amp;O=12</a>