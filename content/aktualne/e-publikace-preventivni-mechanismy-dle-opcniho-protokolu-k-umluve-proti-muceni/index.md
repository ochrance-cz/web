---
title: "E-publikace: Preventivní mechanismy dle Opčního protokolu k Úmluvě proti mučení"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/e-publikace-preventivni-mechanismy-dle-opcniho-protokolu-k-umluve-proti-muceni/"
date: 2017-05-29
perex: "<p></p><p>Od května 2017 je možné se seznámit s publikací Preventivní mechanismy dle Opčního protokolu k Úmluvě proti mučení i v elektronické podobě <a href=\"https://rozkotova.cld.bz/SLP-11-2016/1\" target=\"_blank\">zde</a>.</p>"
---

<!-- imported from the old website -->

<p>Dne 26. září 2016 se v Praze konala konference k 10. výročí platnosti Opčního protokolu k Úmluvě OSN proti mučení v České republice, na jejímž základě byla následně vydána kniha nazvaná Preventivní mechanismy dle Opčního protokolu k Úmluvě proti mučení. Na jejím sepsání se kromě spolupracovníků Výzkumného centra pro lidská práva (UNCE) podíleli i právníci Kanceláře veřejné ochránkyně práv, oddělení dohledu nad omezováním osobní svobody.</p> <p>V knize je věnována pozornost národním preventivním mechanismům a návštěvám v detenčních zařízeních prováděných Podvýborem pro prevenci mučení. Konkrétně je v knize možné najít příspěvky zkoumající otázky legitimity národních lidskoprávních institucí v systému mezinárodní ochrany lidských práv, fungování Podvýboru pro prevenci mučení a národních preventivních mechanismů v teorii i praxi. Na závěr je problematika preventivních mechanismů zasazena do širšího kontextu vedle fungování Evropského výboru pro prevenci mučení a Evropského soudu pro lidská práva.</p><p> Publikace se nezabývá pouze prevencí mučení, ale i jiných forem špatného zacházení, a to v různých zařízeních, v nichž se nacházejí osoby omezené na osobní svobodě. Díky tomuto širokému záběru tato monografie zaujme čtenáře nejen z akademické půdy, ale také z právní praxe.</p>
