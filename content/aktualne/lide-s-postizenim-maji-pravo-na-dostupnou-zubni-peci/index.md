---
title: "Lidé s postižením mají právo na dostupnou zubní péči"
vystupy:
  - tz
oldUrl: "/aktualne/tiskove-zpravy-2019/lide-s-postizenim-maji-pravo-na-dostupnou-zubni-peci"
date: 2019-02-28
perex: "<p>Lidé s mentálním postižením nebo s poruchou autistického spektra musí mnohdy čekat na šetření zubu až jeden a půl roku. Pokud totiž musí absolvovat zubařský zákrok v celkové anestezii, jsou čekací doby neúměrné. Z výzkumu ombudsmanky vyplynulo, že v případě dětí je průměrná čekací doba čtyři a půl měsíce a u dospělých čtyři měsíce. Obrovské rozdíly však panují mezi regiony – u dětí jsou na Moravě čtyřikrát delší než v Čechách. V některých krajích čekají děti na zákrok jeden a půl roku a ve dvou potřebná zařízení ani neexistují. Této problematice se věnoval kulatý stůl, který se konal ve čtvrtek 28. února v sídle ombudsmanky. Zúčastnili se ho zástupci Ministerstva zdravotnictví, zdravotních pojišťoven, České lékařské komory, univerzit a nemocnic. </p>"
---

<!-- imported from the old website -->

<p>Ombudsmanka zde prezentovala výsledky výzkumu, do kterého se zapojili ředitelé a ředitelky pracovišť, která mohou poskytovat hrazenou péči v oborech klinická stomatologie a anesteziologie a intenzivní medicína.</p> <h5>Nejdůležitější zjištění:</h5> <p></p><ol><li>Regionální rozložení pracovišť poskytujících konzervačně-chirurgické ošetření chrupu v celkové anestezii je nerovnoměrné. Zatímco v některých krajích péči zajišťuje několik pracovišť, v jiných žádné.</li><li>Průměrná čekací doba na konzervačně-chirurgické ošetření chrupu v celkové anestezii představovala v letech 2015 – 2017 pro dospělé pacienty 123 dní (čili zhruba čtyři měsíce), pro děti 135 dní (čili zhruba čtyři a půl měsíce). Čekací doby na Moravě jsou podstatně delší než v Čechách: u dětí v průměru čtyřnásobně, u dospělých dvojnásobně.</li><li>Průměrná čekací doba se za poslední tři roky prodloužila (u dětí v průměru o 24 dní, u dospělých až o 48 dní).</li><li>47 % pracovišť považuje „své“ čekací doby za nepřijatelné z medicínského hlediska.</li><li>Hlavním důvodem ošetření dospělých pacientů v celkové anestezii je mentální postižení nebo porucha autistického spektra (57 % případů). </li><li>V případě dětí mají největší podíl tzv. nespolupracující pacienti bez zdravotní indikace (50 %). Jedná se obvykle o děti, které nebyly vedeny k tomu, aby si pravidelně čistily chrup a nechodily na preventivní prohlídky. V případě problémů pak nejsou schopné absolvovat zákrok v běžné ordinaci. </li><li>Neexistují jednotná indikační kritéria pro zubní ošetření pacienta v celkové anestezii a liší se praxe jednotlivých pracovišť. Není specifikováno, jaké jsou povinnosti zubního lékaře a za jakých okolností má pacienta poslat na ošetření chrupu v celkové anestezii – například někdy stačí, že se dítě bojí, zatímco na jiných pracovištích musí mít dítě pro takový zákrok psychiatrickou diagnózu. </li><li>Konzervačně-chirurgická ošetření chrupu v celkové anestezii poskytují nesystematicky různá pracoviště, řada z nich mimo svou hlavní pracovní náplň. Není stanoveno, kdo má povinnost takové ošetření poskytovat, a proto se také dramaticky liší poskytování péče mezi jednotlivými regiony. </li></ol><p></p> <h5>Jaká jsou klíčová doporučení ombudsmanky?</h5><h5><p style="line-height: 17.92px; color: rgb(0, 0, 0); font-size: 12.8px; font-weight: 400;"><i> „Neexistuje pouze jedna příčina současného stavu a proto ani řešení není jednoduché. Ministerstvo zdravotnictví by mělo ustavit pracovní skupinu, ve které se musí sejít klíčoví aktéři, což jsou zástupci Ministerstva zdravotnictví, České stomatologické komory, pojišťoven a odborné veřejnosti. Tato skupina musí vyřešit a stanovit, kdo má být pacientem, jaké mají být úhrady a jak má vypadat dostupná síť zařízení poskytující potřebnou péči,“</i> říká ombudsmanka Anna Šabatová.</p></h5><h5>Závěry kulatého stolu</h5> <p></p><ul><li>Účastníci se shodli na potřebě vymezení specializovaných pracovišť, která budou poskytovat ošetření zubních kazů v celkové anestezii. </li><li>Ministerstvo zdravotnictví přislíbilo, že vytvoří postupy pro poskytování zubní péče lidem s postižením. </li><li>Ministerstvo zdravotnictví bude iniciovat zpřesnění pravidel pro úhradu těchto úkonů ze zdravotního pojištění. </li></ul><p></p> Ombudsmanka vítá, že se zdravotní pojišťovny rozhodly navýšit úhrady za ošetření lidí s postižením, která jsou časově často náročná, a jejich stávající ohodnocení je neadekvátní. <span style="font-size: 12.8px;">Tato opatření by měla přispět k tomu, aby se snížilo současné přetížení pracovišť, které poskytují zákroky v celkové anestezii.</span><h5>Povzbudivé zprávy od České stomatologické komory</h5> <p>Ještě před zahájením kulatého stolu obdržela ombudsmanka velice vstřícný dopis od prezidenta České stomatologické komory (ČSK), doc. MUDr. Romana Šmuclera, který ombudsmanku informoval o krocích, na kterých se dohodla ČSK a zdravotní pojišťovny.</p> <p>Většinu dětí, ať už s mentálním postižením, s poruchou autistického spektra nebo bez diagnostikované poruchy, bude možné ošetřit přímo v ordinaci v tzv. sedaci pomocí ambulantně podaných léků. Tento úkon by měl být nově hrazen ze zdravotního pojištění a podle prezidenta ČLK by měl vyřešit většinu současných problémů.</p> <p>Dále se ČSK se zdravotními pojišťovnami pracuje na tom, aby se rozšířila síť zařízení, ve kterých bude poskytována tzv. jednodenní chirurgie pro stomatologické účely. Má dojít ke zvýšení kapacity a tato zařízení mají být rozšířena do všech krajských měst.</p><h5>Zpráva z výzkumu: <span style="font-size: 12.8px;"><a href="https://ochrance.cz/uploads-import/ESO/51-2017-DIS-JV_vyzkum.pdf" target="_blank">Poskytování zubní péče lidem s mentálním postižením a
poruchami autistického spektra</a></span><br /><span style="font-weight: normal;"></span></h5><p></p>
