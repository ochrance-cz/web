---
title: "Policejní cely námětem setkání OBSE"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/policejni-cely-nametem-setkani-obse/"
date: 2014-06-23
perex: "<p></p>"
---

<!-- imported from the old website -->

Organizace pro bezpečnost a spolupráci v Evropě (OBSE) zvolila pro rok 2014 jako prioritu téma prevence před špatným zacházením. Společně s Association for the Prevention of Torture (APT) iniciovala pracovní setkání 17 zástupců jednotlivých národních preventivních mechanismů. Setkání proběhlo ve dnech 9. -10. dubna 2014 ve Vídni a účastnil se ho také reprezentant českého ombudsmana. Tématem pracovního semináře byla detence v policejních celách. Cílem setkání bylo vytvořit doporučení týkající se prevence před špatným zacházením v policejních celách z perspektivy sedmnácti národních preventivních mechanismů. Druhým cílem setkání bylo pojmenovat výzvy a problémy, kterým národní preventivní mechanismy čelí. Jde např. o nedostatek zdrojů, bránění v přístupu do cel a k umístěným, absenci reakcí na doporučení ze strany příslušných státních orgánů. A konečně třetím cílem bylo stanovit vhodné postupy a opatření, které by zajistily ochranu zranitelnějších osob během detence v policejních celách. Jde např. o osoby se zdravotním postižením. Na základě diskusí a výměny zkušeností byl vytvořen dokument obsahující 19 doporučení. Ta by měla zajistit účinnější prevenci před špatným zacházením a ochranu práv osobo umístěných v policejních celách. Doporučení byla prezentována na bezprostředně navazujícím „Supplementary Human Dimension Meeting”, kterého se účastnili představitelé jednotlivých zemí OBSE.
