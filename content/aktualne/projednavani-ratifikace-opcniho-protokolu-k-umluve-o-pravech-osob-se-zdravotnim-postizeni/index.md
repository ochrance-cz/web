---
title: "Projednávání ratifikace Opčního protokolu k Úmluvě o právech osob se zdravotním postižením"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/projednavani-ratifikace-opcniho-protokolu-k-umluve-o-pravech-osob-se-zdravotnim-postizeni/"
date: 2019-02-19
perex: "<p></p>"
---

<!-- imported from the old website -->

<p>Opční protokol k Úmluvě o právech osob se zdravotním postižením (dále jen jako „Opční protokol“) je mezinárodní smlouvou navazující na Úmluvu OSN o právech osob se zdravotním postižením. Na jeho základě mohou osoby podávat individuální stížnosti k Výboru OSN pro práva osob se zdravotním postižením, a to v případě, že smluvní stát, který jej přijal, nedodržuje závazky plynoucí z Úmluvy o právech osob se zdravotním postižením. Výbor OSN může na základě Opčního protokolu také prošetřit podezření na závažné či systematické porušování úmluvy z vlastní iniciativy.</p><p> Česká republika podepsala Opční protokol společně s Úmluvou o právech osob se zdravotním postižením již v roce 2007, Opční protokol však dosud nebyl ratifikován, což znamená, že není pro Českou republiku právně závazný. Proces ratifikace již nicméně probíhá, k jeho dokončení je potřeba souhlasu obou komor Parlamentu a podpis prezidenta. Po prvním čtení v Poslanecké sněmovně byl Opční protokol předložen jejím výborům k projednání (na zahraničním výboru má být projednán 21. února 2019), v Senátu má být po souhlasném stanovisku jeho výborů k ratifikaci projednán na schůzi Senátu plánované od 27. února 2019. Pokud obě komory Parlamentu vysloví s ratifikací svůj souhlas a prezident zakončí proces ratifikace svým podpisem, mohl by být Opční protokol v České republice právně závazný již v brzké době. </p>
