---
title: Ombudsman vydal praktickou příručku pro rodiče na pracovním trhu
date: 2022-02-16T07:06:58.872Z
vystupy:
  - tz
perex: >
  <p>Praktická příručka práva na rovné zacházení pro rodiče na&nbsp;pracovním
  trhu se chronologicky věnuje otázkám zaměstnávání od nástupu až po skončení
  pracovního poměru, je tak užitečná pro všechny zaměstnance. Dozvíte se také,
  jak se v&nbsp;konfliktních situacích bránit. V&nbsp;příručce naleznete
  ilustrační příklady, které pomáhají lépe pochopit základní principy a právní
  pravidla, i případy z&nbsp;praxe ochránce shromážděné v&nbsp;průběhu
  posledních dvanácti let.</p>
attachments:
  - file: https://www.ochrance.cz/aktualne/ombudsman_vydal_praktickou_prirucku_pro_rodice_na_pracovnim_trhu/strucna_doporuceni_pro_rodice_na_pracovnim_trhu.pdf
    title: Stručná doporučení pro rodiče na pracovním trhu
  - title: Celá příručka Rodičovství a diskriminace v práci
    file: https://www.ochrance.cz/dokument/rodicovstvi_a_diskriminace_v_praci/rodicovstvi-a-diskriminace-doporuceni.pdf
    link: ""
---
<p>Každoročně se na ombudsmana obracejí lidé, kteří se cítí být diskriminováni z&nbsp;důvodu rodičovství. Ombudsman rodičům poskytuje metodickou pomoc. Mnohým z&nbsp;nich totiž k&nbsp;řešení situace postačuje, pokud se v&nbsp;nastalé situaci zvládnou lépe zorientovat či načerpat argumenty pro jednání se zaměstnavatelem. Právě takovým lidem ochránce směřuje tuto příručku.</p>

<p>&bdquo;<em>Věřím, že spolu se stručnými doporučeními pro rodiče na pracovním trhu bude celá příručka sloužit zaměstnancům napříč odvětvími, aby byli schopni lépe reagovat na události v&nbsp;zaměstnání a zorientovali se ve svých právech, stejně jako v&nbsp;jejich limitech. Doufám, že bude tento text sloužit všem rodičům, kteří slaďují pracovní život s&nbsp;tím soukromým, aby se seznámili s&nbsp;problematikou rovného zacházení tak, jak&nbsp;se&nbsp;projevuje v&nbsp;práci ochránce a v&nbsp;podnětech, se kterými se na mě stěžovatelé obracejí</em>,&ldquo; uvedl ombudsman Stanislav Křeček.</p>

<p>K&nbsp;tématu rodičů na pracovním trhu jsme připravili také dva podcasty &ndash; první nabídneme už dnes a facebookový seriál, který budeme zveřejňovat v pátky.</p>
