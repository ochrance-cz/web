---
title: "Pomáhal mi alkohol, víra a poslušnost, vzpomínají lidé s postižením na
  ústavní péči. Ve veřejné výzvě sdíleli své zkušenosti "
date: 2026-01-08T15:07:00
vystupy:
  - aktualita
perex: <p>Ledové sprchy, samotka, zesměšňování i krádeže… a potom svoboda,
  úleva, ale i nejistoty a strach. S tím, jaké to bylo žít v ústavu a odejít z
  něj, se zástupci ombudsmana svěřili lidé s touto zkušeností. Sdíleli také své
  názory, nápady a připomínky k procesu rušení ústavů. Jak naložit s jejich
  zkušenostmi, řešil poradní orgán ombudsmana. Věnoval se i tomu, jak se ruší
  ústavy v zahraničí.</p>
---
<p>S&nbsp;cílem zjistit zkušenosti s&nbsp;přechodem z&nbsp;ústavu se zástupce ombudsmana a dětského ombudsmana Vít Alexander Schorm obrátil na širokou veřejnost ve výzvě. 
<i>„Z odpovědí vyplývá, že lidem v&nbsp;ústavech nejčastěji chyběla svoboda dělat cokoliv podle svého. Museli se podřizovat organizovanosti. Chybělo jim soukromí, respekt a blízcí lidé. Vzpomínají, že zvládat život v&nbsp;ústavu jim pomáhala víra, vztahy, koníčky, ale i alkohol a poslušnost,“</i> shrnuje Schorm svá zjištění. Těm se věnovalo 20. zasedání poradního orgánu ombudsmana pro práva osob se zdravotním postižením. Cílem zasedání bylo hledat cesty, jak prosazovat změny v&nbsp;praxi a zpřístupnit dokumenty organizacím, samosprávám, ale především lidem s&nbsp;postižením a posílit jejich účast na rozhodování.</p>
<blockquote>
<p>Chystáme doporučení státu, krajům a dalším, co je potřeba udělat, aby lidé s&nbsp;postižením nemuseli žít v&nbsp;ústavech. 
<strong>Chcete se s&nbsp;námi podělit o Vaši zkušenost? Napište nám na doporuceni.dei@ochrance.cz.&nbsp;</strong></p></blockquote>
<p>K&nbsp;tomu, aby mohli lidé s&nbsp;postižením žít samostatně, chybí podle respondentů dostatek kvalitních služeb, bezbariérových bytů, nabídky práce s&nbsp;možností flexibility, ale i změna postoje veřejnosti. Co to znamená? Samozřejmá představa o životě běžného člověka vypadá následovně: začíná ve školce, pokračuje školou a vede k&nbsp;samostatnému životu, ve kterém člověk sám o sobě rozhoduje. Pokud se však narodí s&nbsp;postižením, nebo ho získá, část veřejnosti automaticky očekává, že skončí v&nbsp;ústavu. A neplatí to pořád zdaleka jen pro českou veřejnost.</p>
<h4>V Česku jako v zahraničí: Státy se neumí vymanit z představ, že lidé s postižením patří do ústavu</h4>
<p>„
<i>Mnoho zemí se stále příliš spoléhá na ústavní péči. V řešení deinstitucionalizace se nejčastěji potýkají s nedostatečnou politickou vůlí, špatnou koordinací mezi sektory a slabým chápáním toho, co nezávislý život skutečně znamená,”</i> shrnuje Jerneja Turin, předsedkyně pracovní skupiny pro práva lidí s postižením při asociaci ENNHRI, která sdružuje národní lidskoprávní instituce v Evropě. Ombudsman získal od zákonodárce možnost stát se 
<a href="https://www.ochrance.cz/aktualne/10-_prosinec_mezinarodni_den_lidskych_prav_ombudsman_si_jej_poprve_pripomina_v_roli_narodni_lidskopravni_instituce/">národní lidskoprávní institucí teprve v roce 2025</a>.</p>
<p>Poznatky předsedkyně Turin odpovídají názorům lidí, kteří reagovali na výzvu zástupce ombudsmana. Kromě výše zmíněných bytů či pracovních příležitostí zdaleka nejčastěji zmiňují osvětu. Ve společnosti podle nich chybí pozornost politiků k&nbsp;životu v&nbsp;ústavech i proměna přístupu veřejnosti a státu k&nbsp;lidem s&nbsp;postižením.&nbsp;</p>
<p>&nbsp;</p>
<h4>Zdraví je vrtkavé, vzkazují lidé se zkušeností s ústavní péčí</h4>
<p>Pro ty, kteří si myslí, že lidé s&nbsp;postižením patří do ústavu, mají respondenti veřejné výzvy vzkaz
<i>. „Zdraví je vrtkavé, stačí klíště, havárie, nemoc a jste tam, kde nechce skončit nikdo,“&nbsp;</i>podotýká jeden z&nbsp;účastníků. Dodává, že domácí asistence je příliš drahá. Další z&nbsp;těch, kteří sdíleli svůj příběh, připomíná, že lidé s&nbsp;postižením jsou všude kolem nás, jen to nemusí být vždycky vidět
<i>. „Druzí lidé nemají právo říkat někomu, jak může nebo nemůže žít, pokud se to týká jen jeho osobně,“</i> připomíná další z&nbsp;odpovědí.</p>
<p>&nbsp;</p>
<blockquote>
<p>
<strong>Noc důstojnosti: ano komunitním službám, ne ústavům</strong></p>
<p>Bolestný příběh Doroty Šandorové, kterou před pěti lety v&nbsp;ústavu zabil pracovník sociální služby, připomněla letošní Noci důstojnosti. Její smrt byla vyústěním dlouhodobého týrání a narušování důstojnosti klientů zařízení sociální péče. Událost&nbsp;spojila pietu a následnou debatu o tom, jak zlepšit služby a zajistit bezpečné a důstojné podmínky pro lidi s&nbsp;postižením, včetně dětí. 
<a href="https://www.ochrance.cz/aktualne/noc_dustojnosti_pripomene_pribeh_doroty_sandorove_i_nutnost_zmen_v_peci_o_lidi_s_postizenim/">Více &nbsp;v&nbsp;článku.</a></p></blockquote>
<blockquote>
<p>
<strong>Poradní orgán pro oblast práv lidí s postižením</strong></p>
<ul>
<li>
<strong>předkládá</strong>&nbsp;ombudsmanovi&nbsp; 
<strong>systémová témata</strong>&nbsp;v&nbsp;oblasti ochrany práv lidí s&nbsp;postižením,</li>
<li>
<strong>poskytuje</strong>&nbsp;ombudsmanovi&nbsp; 
<strong>konzultace</strong>&nbsp;a&nbsp;praktické informace,</li>
<li>podílí se&nbsp;na&nbsp; 
<strong>připomínkování právních předpisů</strong>&nbsp;ombudsmanem a&nbsp;zaujímá stanoviska k&nbsp;jeho&nbsp;strategickým dokumentům týkajícím se&nbsp;práv lidí s&nbsp;postižením,</li>
<li>
<strong>získává podněty</strong>&nbsp;od&nbsp;lidí s&nbsp;postižením, organizací hájících jejich práva a&nbsp;od&nbsp;pečujících osob,</li>
<li>
<strong>zajišťuje informovanost</strong>&nbsp;lidí s&nbsp;postižením, organizací hájící jejich práva a&nbsp;široké veřejnosti o&nbsp;činnost ombudsmana v&nbsp;oblasti monitorování podle Úmluvy.
<br>Poradní orgán má&nbsp;svůj&nbsp; 
<a href="https://www.ochrance.cz/media/jednaci_rad_poradniho_organu.doc">Jednací řád</a>&nbsp;a&nbsp; 
<a href="https://www.ochrance.cz/media/statut_poradniho_organu.docx">Statut</a>.&nbsp; 
<a href="https://www.ochrance.cz/vystupy/poradni-organ-crpd/">Výstupy&nbsp;</a>poradního orgánu jsou veřejné.</li></ul></blockquote>
