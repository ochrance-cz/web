---
title: "Rozšířený senát Nejvyššího správního soudu potvrdil stanovisko ochránkyně k nefunkčnímu systému Visapoint"
tags:
  - Tisková zpráva
oldUrl: "/aktualne/tiskove-zpravy-2017/rozsireny-senat-nejvyssiho-spravniho-soudu-potvrdil-stanovisko-ochrankyne-k-nefunkcnim"
date: 2017-06-12
perex: "<p>Analýza rozhodnutí českých soudů ukázala, že soudy ve většině případů souhlasí se stanovisky veřejného ochránce práv. Ochránkyně o tom informovala v minulém roce. Stanoviska ochránce slouží k lepšímu uplatňování spravedlnosti v České republice. Poznatků z činnosti veřejné ochránkyně práv využil aktuálně Nejvyšší správní soud v několika svých rozhodnutích. </p>"
---

<!-- imported from the old website -->

<p>V rozsudku ze dne 26. dubna 2017, sp. zn. 3 Azs 237/2016 Nejvyšší správní soud odkázal na výsledky monitoringu fungování systému Visapoint ve Vietnamu, který dlouhodobě provádějí pracovníci Kanceláře veřejného ochránce práv, a odůvodnil jimi svůj závěr ohledně dlouhodobé nemožnosti registrace v systému Visapoint pro podání žádosti o dlouhodobý pobyt za účelem sloučení rodiny na Zastupitelském úřadu České republiky v Hanoji.</p> <p>Na poznatky ochránkyně ohledně fungování systému Visapoint pak nejnověji odkázal rovněž rozsudek rozšířeného senátu Nejvyššího správního soudu ze dne 30. května 2017, sp. zn. 10 Azs 153/2016. Rozšířený senát Nejvyššího správního soudu konstatoval, že jádrem problému je samotný systém Visapoint, přes který není možné získat termíny k podání žádosti. Ministerstvo zahraničních věcí a ambasády ve Vietnamu a na Ukrajině žadatelům znemožňují podat si žádost o povolení k dlouhodobému pobytu. Žadatelé jsou systémem Visapoint v podstatě nuceni obracet se na černý trh. Na tento problém upozorňujeme dlouhodobě.</p> <p>Údaje, zachycující výsledky monitoringu fungování systému Visapoint, byly publikovány ve <a href="/uploads-import/Publikace/Azylove_pravo_konference.pdf" target="_blank">sborníku </a>z odborného semináře v oblasti cizineckého práva, který každoročně pořádá veřejná ochránkyně práv. Zveřejněné údaje zachycují výsledky sledování v období 6.6.2014-11.9.2014, 13.1.2015-9.2.2015, 23.4.-8.5.2015, 26.11.2015-10.12.2015 a 1.3.2016-31.7.2016.</p> <p>Aktuální výsledky monitoringu funkčnosti systému Visapoint za navazující období od 1.8.2016 – 31.5.2017 jsou dostupné <a title="Otevření do nového okna" href="/uploads-import/ochrana_osob/ZARIZENI/Zarizeni_pro_cizince/Visapoint_prehled_monitoringu_srpen_2016_az_kveten_2017.xlsx" target="_blank"><img alt="" src="https://www.ochrance.cz/typo3/ext/od_linkdesc/icons/universal.gif" class="od_linkdesc_icon" /> zde</a> (78 kB, XLSX).</p> <p>Sledování funkčnosti systému Visapoint pracovníky Kanceláře veřejného ochránce práv nadále probíhá.</p> <h5>Rozsudky Nejvyššího správního soudu naleznete zde:</h5> <p><a title="Otevření do nového okna" href="http://www.nssoud.cz/Rozsireny-senat-Nejvyssiho-spravniho-soudu-resil-system-Visapoint/art/15445?tre_id=205" target="_blank">http://www.nssoud.cz/Rozsireny-senat-Nejvyssiho-spravniho-soudu-resil-system-Visapoint/art/15445?tre_id=205</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><h5>Analýza rozhodnutí českých soudů:</h5><p><a href="https://www.ochrance.cz/aktualne/tiskove-zpravy-2016/verejny-ochrance-prav-a-ceske-soudy-maji-obvykle-stejny-pravni-nazor/">https://www.ochrance.cz/aktualne/tiskove-zpravy-2016/verejny-ochrance-prav-a-ceske-soudy-maji-obvykle-stejny-pravni-nazor/</a></p>
