---
title: "Petice vyzývá k zajištění práva volit pro osoby se zdravotním postižením"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/petice-vyzyva-k-zajisteni-prava-volit-pro-osoby-se-zdravotnim-postizenim/"
date: 2019-02-20
perex: "<p>Evropské fórum zdravotně postižených vyzývá vlády členských států EU, aby odstranily překážky, které by mohly lidem se zdravotním postižením komplikovat účast ve volbách do Evropského parlamentu.</p>"
---

<!-- imported from the old website -->

<p>Evropské fórum zdravotně postižených (European Disability Forum, dále v textu „Fórum“) spustilo v prosinci minulého roku petici s názvem European elections for all vyzývající členské státy Evropské unie, aby pro nadcházející volby do Evropského parlamentu odstranily všechny bariéry, které osobám se zdravotním postižením mohou v těchto volbách bránit v účasti. </p> <p>V Evropské unii žije přes 80 milionů lidí se zdravotním postižením, kteří během voleb stále čelí technickým, právním nebo administrativním překážkám, které jim volební účast komplikují či přímo znemožňují. K těmto překážkám patří například odejmutí práva volit osobám s mentálním postižením, ztížený přístup do volební místnosti, neexistence alternativních forem hlasování, dlouhé a komplikované volební instrukce, obtížně čitelné volební lístky nebo nedostupnost volebních materiálů například v Braillově písmu či znakovém jazyce konkrétní země. </p> <p>Jelikož je účast na politickém životě základním právem, které by měl mít možnost užívat každý, musí tato diskriminace podle Fóra bezpodmínečně skončit. V souvislosti s blížícími se volbami do Evropského parlamentu tak Fórum vládám členských států připomíná, že v rámci EU je potřeba provést opatření, aby tyto překážky byly odstraněny a lidé se zdravotním postižením se mohli rovnocenně zapojit do politického života a měli tak možnost si do Evropského parlamentu vybrat svoje zástupkyně a zástupce. </p> <p> </p> <p>Odkaz na petici zde:</p> <p><a title="Otevření do nového okna" href="http://www.edf-feph.org/newsroom/news/european-disability-movement-demands-right-vote-2019" target="_blank">http://www.edf-feph.org/newsroom/news/european-disability-movement-demands-right-vote-2019</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
