---
title: "Potrestáno 39 rumunských starostů za diskriminaci osob s postižením"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/potrestano-39-rumunskych-starostu-za-diskriminaci-osob-s-postizenim/"
date: 2014-07-18
perex: "<p>Třicet devět rumunských starostů je na základě rozhodnutí rumunského antidiskriminačního  místa (NCCD &ndash; National Council for Combating Discrimination) povinno zaplatit pokutu. Podle zjištění dostatečně nezabezpečili přístupnost dopravních prostředků městské hromadné dopravy tělesně postiženým osobám.</p>"
---

<!-- imported from the old website -->

<p class="align-blok">Na počátku všeho byla stížnost podaná proti starostovi města Targu Mures. Její vyšetřování však NCCD rozšířila na hlavní města všech rumunských žup, ve kterých zkoumala všeobecnou dostupnost hromadných prostředků pro invalidní osoby. </p><p class="align-blok">Závěry šetření byly překvapivé. Pouze 2 města ze 41 zkoumaných (jednalo se o města Sibiu and Miercurea Ciuc) splňovalo podmínky dané rumunskou legislativou. Zbylých 39 měst, zahrnující i hlavní město Rumunska – Bukurešť, ve zkoumání propadlo. NCCD odvolávajíce se na  antidiskriminační legislativu Rumunska, směrnice EU a Úmluvu OSN  o právech osob se zdravotním postižením shledala, že se uvedená města dopustila přímé diskriminace a porušení práva na důstojnost invalidních osob.</p><p class="align-blok">Následkem toho byla udělena osobní pokuta všem 39 starostům. Výše pokut se však liší. Šest provinilých starostů, v jejichž městech minimálně 2/3 autobusů splňovalo předpisy, má zaplatit po 1000 RON (cca 6.250,- Kč). Zbylým starostům, kteří nezajistili dostatečnou přístupnost ve více jak třetině autobusů, byla uložena pokuta 2000 RON (cca 12.500,- Kč). </p><p class="align-blok">NCCD též všem starostům doporučila, aby přezkoumali všechny smlouvy týkající se provozu dopravních prostředků a pokračovali pouze v těch, které vyhovují možnostem osob se zdravotním postižením. Krátké shrnutí případu pak mělo být uveřejněno v jednotlivých místních novinách. </p><p>Uplatňování uvedených doporučení bude NCCD monitorovat následujících šest měsíců.</p>Odkaz na shrnutí případu v anglickém jazyce je <a title="Otevření do nového okna" href="http://www.non-discrimination.net/content/media/RO-121-NCCD%20accesibility%20decision.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.
