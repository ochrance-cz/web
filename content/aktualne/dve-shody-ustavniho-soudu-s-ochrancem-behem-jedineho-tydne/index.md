---
title: "Dvě shody Ústavního soudu s ochráncem během jediného týdne"
vystupy:
  - tz
oldUrl: "/aktualne/tiskove-zpravy-2014/dve-shody-ustavniho-soudu-s-ochrancem-behem-jedineho-tydne"
date: 2014-05-29
perex: "<p>Už podruhé se během tohoto týdne Ústavní soud ve svých rozhodnutích ztotožnil s názorem veřejného ochránce práv. V obou případech ochránce vystupoval jako vedlejší účastník řízení a Ústavnímu soudu předložil své stanovisko k projednávané věci. V obou svých rozhodnutích se Ústavní soud s názorem ochránce shodl. </p>"
---

<!-- imported from the old website -->

<p>Pondělní rozhodnutí se týkalo stanovení jednotné kauce ve výši 20 milionů pro distributory pohonných hmot. Ačkoli proti samotnému zavedení povinné kauce ochránce nic nenamítá, jednotně stanovená výše podle jeho názoru nerovným způsobem dopadá na různě velké subjekty na trhu a pro menší distributory může být likvidační. Ústavní soud se tímto názorem ztotožnil a ustanovení zákona zrušil. </p><p>Ve středu pak Ústavní soud ztotožnil s názorem ochránce na možnosti obcí postihovat pochůzkový a podomní prodej. Krajský úřad Karlovarského kraje se u Ústavního soudu domáhal zrušení nařízení města Františkovy Lázně, které zakázalo podomní a pochůzkový prodej. Ochránce do řízení u Ústavního soudu vstoupil jako vedlejší účastník a svým názorem podpořil Františkovy Lázně. Ve svém stanovisku soudu sdělil, že je přesvědčen o právu obce plošně zakázat nejen prodej některého zboží, ale rovněž i některé druhy prodeje. Ústavní soud ve svém rozhodnutí vyslovil shodný názor a návrh Krajského úřadu Karlovarského kraje zamítl.</p><p>Stanoviska ochránce pro Ústavní soud najdete <a href="https://www.ochrance.cz/zvlastni-opravneni/ustavni-soud/" target="_blank">zde</a>.</p>
