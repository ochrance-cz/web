---
title: "Prezident Klaus na návštěvě u ombudsmana"
vystupy:
  - tz
oldUrl: "/aktualne/tiskove-zpravy-2010/prezident-klaus-na-navsteve-u-ombudsmana"
date: 2010-04-12
perex: "<p></p><p>Prezident Václav Klaus zahájil svůj dnešní pobyt v Brně setkáním s veřejným ochráncem práv JUDr. Otakarem Motejlem. Ochránce při této příležitosti předal prezidentovi souhrnnou zprávu o své činnosti za rok 2009.</p>"
---

<!-- imported from the old website -->

<p>Během krátkého jednání hovořili prezident s ochráncem o některých aktuálních tématech, zejména o tragédii, která postihla Polsko. Při leteckém neštěstí zahynul spolu s polským prezidentem mj. také polský ombudsman.</p><p>Prezident pozorně sleduje činnost ochránce a pročítá každoroční souhrnné zprávy o jeho činnosti, takže nepřekvapilo, že zaregistroval i takové detaily, jako je změna grafiky či vydavatele.</p><p>Velký počet lidí se obrací se stížnostmi také na Kancelář prezidenta a je zjevné, že témata stížností jsou obdobná. Také Kancelář prezidenta dostává nejvíce podnětů souvisejících se sociálním postavením, ať už jde o důchody či sociální dávky, či o tíživou situaci lidí zadlužených, kteří čelí exekuci. Ochránce v této souvislosti připomněl, že se podařilo novelizací Občanského soudního řádu zvýšit nezabavitelnou částku při exekucích na dvojnásobek životního minima, takže se lidé čelící exekuci nepropadnou do úplné bídy a zůstane jim alespoň částka na nutnou obživu.</p><p>Jako ekonom by prezident podle svých slov uvítal, kdyby součástí zprávy ochránce byla i informace o společenských trendech, jak se dají vypozorovat ze stížností. Ty totiž podle prezidenta velmi dobře odrážejí vývoj ve společnosti. Vnímá to například i v oblasti udělování milostí. Zatímco dříve se s žádostí o milost na ochránce obraceli odsouzení za závažné trestné činy, dnes převládají žádosti o omilostnění od lidí odsouzených za drobnější přečiny, hospodářskou kriminalitu apod.</p><p>Na závěr návštěvy věnoval prezident JUDr. Motejlovi svou novou knihu „Rok sedmý“.</p><p>Videoreportáž ČTK z návštěvy je k dispozici na:</p><p><a title="Otevření do nového okna" href="http://multimedia.ctk.cz/cs/video/document/3193872/klaus-ombudsman-si-nasel-sve-misto-na-slunci" target="_blank">document/3193872/klaus-ombudsman-si-nasel-sve-misto-na-slunci</a>  </p>
