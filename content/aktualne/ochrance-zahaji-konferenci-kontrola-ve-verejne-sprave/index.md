---
title: "Ochránce zahájí konferenci Kontrola ve veřejné správě"
vystupy:
  - tz
oldUrl: "/aktualne/tiskove-zpravy-2010/ochrance-zahaji-konferenci-kontrola-ve-verejne-sprave"
date: 2010-09-21
perex: "<p></p><p>Veřejný ochránce práv Pavel Varvařovský zahájí ve čtvrtek 23. 9. dvoudenní konferenci Kontrola ve veřejné správě, která se koná v Kanceláři veřejného ochránce práv v Brně. </p>"
---

<!-- imported from the old website -->

<p>Cílem konference je zejména propojit teorii s praxí, tedy spojit teoretické pohledy na kontrolní mechanismy ve veřejné správě s praktickými zkušenostmi. K účasti proto byli pozváni zástupci akademické sféry, soudů i úřadů a institucí napříč celou státní správou. </p><p>Konference se zúčastní představitelé právnických fakult, Ústavu státu a práva AV ČR, Ústavního soudu, Nejvyššího správního soudu, krajských soudů, Nejvyššího státního zastupitelství, ministerstva vnitra, ministerstva spravedlnosti, ministerstva zdravotnictví, ministerstva obrany, ministerstva pro místní rozvoj, ministerstva průmyslu a obchodu, České školní inspekce, Státního úřadu inspekce práce, České inspekce životního prostředí a další. Protože se konference bude věnovat také problematice kontrolních mechanismů samostatné i přenesené působnosti, chybět nebudou ani zástupci všech krajských úřadů a rovněž představitelé některých měst, včetně Brna.</p><p>Program konference je rozdělen do tří bloků – první zaměřený na ústavní rámce kontroly a roli soudů, druhý vymezující specifickou roli veřejného ochránce práv a jeho kompetencí a třetí, nejobsáhlejší, zaměřený na kontrolu výkonu státní správy a samosprávy.</p><p>Více o konferenci <a href="https://www.ochrance.cz/nastenka/konference-kontrola-ve-verejne-sprave-23-24-9/">zde.</a></p>
