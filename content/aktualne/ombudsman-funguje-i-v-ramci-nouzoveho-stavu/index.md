---
title: "Ombudsman funguje i v rámci nouzového stavu"
vystupy:
  - tz
oldUrl: "/aktualne/tiskove-zpravy-2020/ombudsman-funguje-i-v-ramci-nouzoveho-stavu/"
date: 2020-03-23
perex: "<p>I přes omezení spojená s nouzovým stavem a s maximálním dodržování bezpečnostních opatření se činnost ombudsmana nezastavila a dál se snaží pomáhat lidem s jejich problémy.</p>"
---

<!-- imported from the old website -->

<p>Od poloviny února se na ombudsmana obrátilo více než 800 lidí, vyřízen byl přibližně stejný počet podnětů. 37 případů skončilo zjištěním pochybení, ale vždy se ho podařilo napravit. Jen v oblasti sociálního zabezpečení počet podnětů za uplynulých 30 dnů přesáhl 120. Převládaly problémy s invalidními a starobními důchody. Ombudsman se například zabýval stížností ženy, která namítala, že jí byl zpětně zvýšen invalidní důchod, přiznán starobní důchod a doplatek k důchodu za předchozí období, ale přiznanou částku více než 140 000 Kč ani po dvou měsících nedostala. K prodlevě došlo z důvodu vysokého počtu případů a kvůli organizačním okolnostem. Vše bylo hned napraveno i s omluvou stěžovatelce za prodlevu. Stejně tak se žena dočkala i pravidelné výplaty důchodu v nově stanovené výši. </p> <p><b>Lidé se na ombudsmana mohou se svými problémy obracet i nyní</b>, pouze musí počítat s určitými omezeními. Není například možné podat podnět osobně v Kanceláři ombudsmana.<b> Uzavřen je osobní příjem podnětů</b>, kde se lidem běžně věnují právníci Kanceláře. V souladu s usnesením vlády je také pro veřejnost <b>omezen provoz podatelny</b>. Písemnosti je tedy možné přinést pouze v pondělí a ve středu, vždy od 9 do 12 hod. Ombudsman ale apeluje na všechny, kdo se na něj chystají obrátit, aby pečlivě zvážili, zda je nezbytně nutné osobně podnět přinést. <b>Podnět je možné poslat poštou, e-mailem, datovou schránkou. Přijímáme i podněty v českém znakovém jazyce</b> prostřednictvím mobilních informací nebo zaslaného videa. </p> <p>Pokud máte potíže či řešíte problémy, s nimiž by vám ombudsman mohl pomoct, můžete ještě před podáním podnětu využít rady a návody ombudsmana pro nejrůznější životní situace. K dispozici jsou zde: <a href="https://test.ochrance.cz/stiznosti-na-urady/chcete-si-stezovat/zivotni-situace/">https://www.ochrance.cz/stiznosti-na-urady/chcete-si-stezovat/zivotni-situace/</a></p> <p> </p> <p>Aktuální informace týkající se koronaviru v České republice sledujte na stránkách Vlády ČR zde: <a href="https://www.vlada.cz/cz/media-centrum/aktualne/aktualni-informace-ke-koronaviru-sars-cov-2-puvodne-2019-ncov-179250/" target="_blank">https://www.vlada.cz/cz/media-centrum/aktualne/aktualni-informace-ke-koronaviru-sars-cov-2-puvodne-2019-ncov-179250/</a></p> <p>případně na stránkách Ministerstva zdravotnictví <a href="https://koronavirus.mzcr.cz/" target="_blank">https://koronavirus.mzcr.cz/</a></p> <p>Základní informace o koronaviru ve formátu pro snadné čtení jsou zde: <a href="https://bit.ly/2TZD8ns?fbclid=IwAR2r7LXIr4xZEqoHAqwIEyQvWBb2SQUgWMzrhcYYetPaWPZx9Tj8_nfhkTs" target="_blank">https://bit.ly/2TZD8ns</a></p>
