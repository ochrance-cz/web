---
title: "Hledáme právničky a právníky do našich řad"
vystupy:
  - tz
oldUrl: "/aktualne/tiskove-zpravy-2017/hledame-pravnicky-a-pravniky-do-nasich-rad-1"
date: 2017-06-12
perex: "<p>Aktuálně hledáme právničky/právníky se zájmem o problematiku
  rovného zacházení a ochrany před diskriminací, práv osob se zdravotním postižením, ochrany práv dětí, zaměstnanosti a inspekce práce, zdravotnictví včetně veřejného zdravotního pojištění.</p>"
---

<!-- imported from the old website -->

<p>V Kanceláři veřejného ochránce práv usilujeme dlouhodobě o dobrou veřejnou správu a společnost bez předsudků. Snažíme se také předcházet špatnému zacházení s lidmi, kteří žijí v institucích.</p> <p>Aktuálně hledáme právničku/právníka se zájmem o problematiku</p> <ul> <li>rovného zacházení a ochrany před diskriminací </li> <li>práv osob se zdravotním postižením</li> <li>ochrany práv dětí, zaměstnanosti a inspekce práce, zdravotnictví včetně veřejného zdravotního pojištění</li></ul> <p>Pokud se k nám chcete připojit, <b>napište nám do 16. června 2017</b> na adresu <a href="mailto:seifertova@ochrance.cz">seifertova@ochrance.cz</a>. Řekněte nám v emailu, proč s námi chcete pracovat. Seznamte nás s Vašimi dosavadními pracovními zkušenostmi. Tyto údaje jsou pro nás nejdůležitější. Zanechte na sebe i telefonní číslo, abychom Vás mohli kontaktovat. Pokud se chcete dozvědět víc o nás a o tom, kam směřujeme, podívejte se na <a href="/uploads-import/Kancelar/strategie_KVOP_2016-2021.pdf">Strategii rozvoje Kanceláře veřejného ochránce práv do roku 2021</a>. Co se nám povedlo v loňském roce, najdete v <a href="/uploads-import/zpravy_pro_poslaneckou_snemovnu/Vyrocni-zprava-2016_web.pdf" target="_blank">Souhrnné zprávě o činnosti 2016</a> a také ve zvláštních zprávách <a href="/uploads-import/ochrana_osob/Zpravy-vyrocni/2016-DET-vyrocni-zprava.pdf" target="_blank">o ochraně před špatným zacházením</a> a <a href="/uploads-import/DISKRIMINACE/Vyrocni_zpravy/2016-DIS-vyrocni-zprava.pdf" target="_blank">ochraně před diskriminací</a>.</p> <p>Jsme férový zaměstnavatel a rádi mezi nás přijmeme osoby přicházející z různých skupin společnosti. Diverzita na pracovišti je pro nás důležitá.</p> <h3>V čem práce u nás spočívá a co požadujeme?</h3> <h5>Rovné zacházení a ochrana před diskriminací</h5> <p><b>Náplň práce:</b></p> <p>Vyřizování individuálních podnětů veřejné ochránkyni práv z oblasti rovného zacházení a školství, odborná příprava podkladů pro veřejnou ochránkyni práv, realizace doporučení a výzkumů z oblasti rovného zacházení, zpracovávání připomínek k právním předpisům, reprezentace Kanceláře veřejného ochránce práv na národní i mezinárodní úrovni. </p> <p><b>Požadujeme:</b></p> <p>Ukončené vysokoškolské vzdělání v oboru právo (Mgr.); dobrou znalost mezinárodních úmluv a dokumentů OSN, Rady Evropy, Evropské unie v dané oblasti včetně judikatury ESLP a SD EU; aktivní znalost světového jazyka slovem i písmem; schopnost analytické a koncepční práce; dobrou znalost češtiny, schopnost stručně, jasně a srozumitelně psát, otevřenost, zájem o nové věci, aktivní a inovativní přístup, schopnost improvizace, flexibilita. </p> <p>Vítána je znalost dalšího světového jazyka a hlubší znalosti jiného společenskovědního oboru (například sociologie, psychologie, sociální práce, ekonomie). Praxe v dané oblasti práva je výhodou.</p> <h5>Monitorování naplňování Úmluvy o právech osob se zdravotním postižením</h5> <p><b>Náplň práce:</b></p> <p>Nově vznikající oddělení bude plnit mezinárodní závazek České republiky dle článku 33 odst. 2 Úmluvy o právech osob se zdravotním postižením a stane se (po schválení novely zákona o veřejném ochránci práv) nezávislým mechanismem na podporu, ochranu a monitorování provádění této úmluvy. </p> <p>Konkrétní pracovníci budou mít za úkol pravidelně sledovat a vyhodnocovat aktuální i připravovanou právní úpravu v oblasti práv osob se zdravotním postižením (kromě zákonných, podzákonných i metodických materiálů rovněž mezinárodní úmluvy a soft law), jednat s osobami se zdravotním postižením a jejich zástupci, ale i adresáty norem a odborníky, diskutovat jejich náměty, připomínky, zpracovávat analýzy, doporučení. Pracovníci budou mít na starosti vyřizování podnětů týkajících se práv osob se zdravotním postižením, včetně vedení šetření z vlastní iniciativy směřující ke změně právní úpravy, vnitřních předpisů úřadů nebo správní praxe. Ve vyšší míře se rovněž počítá s pořádáním vzdělávacích aktivit a osvětou.</p> <p><b>Požadujeme:</b></p> <p>Jelikož práce v novém oddělení bude vyžadovat multioborový přístup, hledáme kolegyně a kolegy s ukončeným vysokoškolským vzděláním v oboru právo (Mgr.) či kombinací bakalářského právnického vzdělání a vysokoškolského vzdělání v jiném vhodném oboru (např. sociální vědy, pedagogika, zdravotní vědy). Dále požadujeme orientaci a znalost Úmluvy o právech osob se zdravotním postižením a souvisejících dokumentů, empatii při komunikaci s osobami se zdravotním postižením, schopnost vyjednávat, aktivní znalost světového jazyka slovem i písmem, schopnost analytické a koncepční práce; dobrou znalost češtiny, schopnost stručně, jasně a srozumitelně psát, otevřenost, zájem o nové věci, aktivní a inovativní přístup, schopnost improvizace, flexibilitu. Praxe v dané oblasti práva ochrany osob se zdravotním postižením je výhodou.</p> <h5>Ochrana práv dětí,<br /> Zaměstnanost a inspekce práce,<br />Zdravotnictví (včetně veřejného zdravotního pojištění)</h5> <p><b>Náplň práce:</b></p> <p>Vyřizování individuálních podnětů z uvedených oblastí, odborná příprava podkladů pro veřejnou ochránkyni práv, zpracování připomínek k právním předpisům, vedení odborných seminářů pro pracovníky veřejné správy, reprezentace Kanceláře veřejného ochránce práv na národní i mezinárodní úrovni.</p> <p><b>Požadujeme: </b></p> <p>Ukončené vysokoškolské vzdělání v oboru právo (Mgr.); dobrou znalost agendových právních předpisů, správního a kontrolního řádu; dobrou znalost češtiny, schopnost stručně, jasně a srozumitelně psát; aktivní znalost světového jazyka slovem i písmem; schopnost týmové práce; analytické a koncepční myšlení; otevřenost, aktivní a inovativní přístup; komunikační a vyjednávací dovednosti; flexibilitu. Praxe v některé z daných oblastí práva je výhodou.</p> <h3>Co svým zaměstnankyním a zaměstnancům nabízíme?</h3> <p>Platové ohodnocení dle zákona č. 262/2006 Sb., zákoník práce, ve znění pozdějších předpisů, a nařízení č. 564/2006 Sb., o platových poměrech zaměstnanců ve veřejných službách a správě, ve znění pozdějších předpisů; zařazení do 13. platové třídy; po zapracování přiznání osobního příplatku; stálý odborný růst (účast na domácích i zahraničních konferencích a stážích); možnost čerpat 3 dny zdravotního volna, možnost čerpat 3 dny volna pro otce po narození dítěte, možnost práce z domova (5 dnů + 5 dnů pro rodiče pečující o dítě do 12 let); možnost využít 5 dnů studijního volna; nabídka udržovací výuky cizích jazyků zdarma (Aj, Nj, Fj); pružná pracovní doba; smlouva na dobu určitou; možnost práce na zkrácený úvazek.</p> <h3>Kdy bychom byli rádi, aby úspěšní uchazeči či uchazečky nastoupili?</h3> <p>Dáváme přednost osobní domluvě podle individuálních okolností. Jsme připraveni zahájit spolupráci od 1. července 2017. Nástup do nově vznikajícího oddělení by byl s ohledem na účinnost novely zákona o veřejném ochránci práv, která nám dává za úkol monitorovat naplňování práv osob s postižením, na podzim tohoto roku.</p>
