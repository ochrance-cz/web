---
title: "Seriál ČT „Ochránce“ – 16. díl: Jak se žije lidem s postižením"
tags:
  - Tisková zpráva
oldUrl: "/aktualne/tiskove-zpravy-2011/serial-ct-ochrance-16-dil-jak-se-zije-lidem-s-postizenim-1"
date: 2011-12-19
perex: "<p></p><p>Poslední díl vypráví o tom, jak společnost lidem se zdravotním postižením jejich už tak těžký život příliš neulehčuje. Vysílá ho ČT2 v úterý 20. 12. v 17:20 hod a ve středu 21. 12. v 9:35 hod.</p>"
---

<!-- imported from the old website -->

<p>Nevidomá Kamila Koncová chtěla darovat krev. Moc dobře ví, co znamená pomoc druhých, a když opakovaně zaznamenala informaci o nedostatku dárců krve, rozhodla se sama krev darovat. Přestože je velmi samostatná, pro jistotu se do nemocnice vypravila i s asistentkou. Už v přijímací místnosti nemocnice ji ale odmítli, aniž by jí dali možnost vyplnit vstupní dotazník nebo ji prohlédl doktor. Byla ze strany nemocnice diskriminována?</p><p>Zdeněk Kolář si stěžuje na diskriminaci v zaměstnání z důvodu zdravotního postižení. Může vykonávat práci strážného, ale s určitými omezeními. Týká se to především rozpisu směn, protože mezi nimi musí mít přestávku. Zaměstnavatel to respektoval a vše probíhalo bez problémů až do okamžiku, kdy přišel nový vedoucí. Ten podmínku odmítl dodržovat, následovaly konflikty s ředitelem společnosti a pan Kolář nakonec musel práci opustit.</p><p>Zdravotně postižení se dennodenně potkávají i s problémy v městské hromadné dopravě. Petr Wiszczor oslepl v dospělosti a přestože spoustu věcí zvládá sám, bez pomoci se neobejde. Speciálně vycvičený asistenční pes, který ho všude doprovází, mu nahrazuje oči. Pomáhá mu při chůzi, dává pozor, jestli mu něco neupadlo, podává mu předměty, které by jinak mohl ztratit. Díky speciálnímu výcviku reaguje pes jinak než běžní psi, nehrozí, že by např. reagoval agresivně na ostatní lidi nebo jiné psy. Když však chtěl pan Wiszczor i se psem nastoupit do autobusu, řidič mu to neumožnil, pokud nedá psovi náhubek. Nedal si vysvětlit, že asistenční pes s náhubkem mu nemůže nic podat, nemůže mu pomoci. Měl na to řidič právo?</p><p>Již odvysílané díly seriálu najdete na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> </p>
