---
title: "Používání poutacích řetězů"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/pouzivani-poutacich-retezu/"
date: 2012-12-12
perex: "<p>Ochránce zjišťoval, jaké donucovací prostředky se používají v zahraničních věznicích. Poutací řetězy, které se používají u nás, v zahraničí považují za nehumánní.</p>"
---

<!-- imported from the old website -->

<p>Veřejný ochránce práv v minulosti kritizoval Vězeňskou službu ČR (VS ČR) za používání poutacích řetězů (viz foto níže). Na případ ochránce upozornil i v <a title="Otevření do nového okna" href="/uploads-import/zpravy_pro_poslaneckou_snemovnu/Souhrnna_zprava_VOP_2010.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Souhrnné zprávě o činnosti za rok 2010</a> (4.3 MB, Adobe Acrobat dokument). Ochráncem navrhované <a href="/uploads-import/STANOVISKA/ochrana_osob_omezenych_na_svobode/755-2010-MS-ZSO.pdf">opatření k nápravě</a> spočívající ve vyřazení tohoto reliktního donucovacího prostředku z výzbroje VS ČR se nesetkalo s pochopením. Generální ředitel VS ČR v odpovědi na závěrečné stanovisko konstatoval, že se VS ČR nebrání vyloučení používání poutacích řetězů, ale pouze za předpokladu, že bude moci nakoupit pouta jiná (jednorázová plastová nebo textilní), což v současné době vzhledem k finanční situaci v resortu není možné.</p><p></p><table summary="" cellpadding="0" cellspacing="0" rules="none" style="BORDER-BOTTOM: 0px; BORDER-LEFT: 0px; BORDER-TOP: 0px; BORDER-RIGHT: 0px"><tbody><tr><td><img src="/uploads-import/ochrana_osob/obrazky/pouta01.jpg" height="379" width="285" alt="" /></td><td><img src="/uploads-import/ochrana_osob/obrazky/pouta02.jpg" height="379" width="285" alt="" /></td></tr></tbody></table><p></p><p>Ochránce se proto v mezidobí obrátil na své kolegy v rámci peer to peer sítě Národních preventivních mechanismů s dotazem na používání tohoto či obdobného donucovacího prostředku v tamějších věznicích. Níže uvedené shrnutí vychází z odpovědí Lucemburska, Švédska, Španělska, Nizozemska, Slovinska, Estonska, Německa a Makedonie.</p><p>V žádné z těchto zemí nejsou zobrazené poutací řetězy používány. Většina odpovídajících považovala požívání takového donucovacího prostředku za nehumánní i s ohledem na to, že existují jiné prostředky, kterými lze v případě potřeby i nebezpečného odsouzeného či odsouzeného s nestandardně úzkou pěstí spoutat (např. pomocí poutacího opasku). Přestože jednotlivé národní právní úpravy zpravidla nespecifikují podobu donucovacích prostředků, ve všech zmíněných zemích se používají při práci s vězněnými osobami v nezbytných případech v drtivé většině klasická kovová čelisťová ruční pouta spojená pevným kloubem či řetězem, výjimečně pak za použití poutacího opasku či pevných čelisťových pout na nohy propojených řetězem. I s ohledem na uvedené mezinárodní srovnání se ochránce stále domnívá, že zobrazené poutací řetězy nemají ve výzbroji bezpečnostního sboru 21. století své místo. Přitom jsou plně nahraditelné v současné době používanými pevnými pouty, eventuálně v kombinaci s poutacím opaskem.</p><p> </p>
