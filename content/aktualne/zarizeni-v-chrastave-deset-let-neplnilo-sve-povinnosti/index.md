---
title: "Zařízení v Chrastavě deset let neplnilo své povinnosti"
oldUrl: "src/www.ochrance.cz/aktualne/tiskove-zpravy-2016/zarizeni-v-chrastave-deset-let-neplnilo-sve-povinnosti"
date: 2016-06-07
perex: "<p>Systematickou návštěvu výchovného ústavu a dětského domova v Chrastavě provedl veřejný ochránce práv v uplynulých deseti letech celkem třikrát. V roce 2006 za působení ombudsmana Otakara Motejla, v roce 2012 během mandátu Pavla Varvařovského a v letošním roce z pověření Anny Šabatové. Kromě právníků se návštěv účastnili speciální pedagogové – přední odborníci na výchovu dětí. Všichni ochránci ve svých zprávách konstatovali stejná nebo obdobná pochybení. Za uplynulých deset let došlo jen k minimálnímu zlepšení. V mnoha ohledech se situace zhoršila. Zařízení dlouhodobě ignoruje výzvy k nápravě. Dle přizvaných odborníků nelze při zachování současného stavu výchovy vyloučit další eskalaci problémů a konfliktů. </p>"
---

<!-- imported from the old website -->

<p><b>Skladba dětí v tomto zařízení je v současné době obdobná jako v kterémkoliv jiném podobném zařízení náhradní výchovy pro děti.</b> V zařízení není zřízeno oddělení extrémních poruch chování. Z aktuálního šetření Dětského diagnostického ústavu v Liberci vyplývá, že:</p> <p></p><ul><li><span style="line-height: 17.92px; font-size: 12.8px;">přítomnost chlapců s agresivním potenciálem a agresivním chováním nepřekračuje běžné zastoupení chlapců s touto problematikou v   podobných výchovných zařízeních;</span></li><li><span style="line-height: 17.92px; font-size: 12.8px;">podáváním medikace nepřekračuje kvantitativně toto zařízení situaci v jiných zařízeních podobného typu;</span></li><li><span style="line-height: 17.92px; font-size: 12.8px;">z hlediska dětí se sexualizovanou poruchou chování, či poruchou ve smyslu sexuální deviace je na tom toto zařízení v počtu přítomných momentálně lépe než jiné zařízení podobného typu;</span></li><li><span style="line-height: 17.92px; font-size: 12.8px;">ačkoli je celé zařízení zamřížované, v útěkovosti výrazně převyšuje běžný průměr v jiných zařízeních náhradní výchovy při podobném složení dětí s výchovnými problémy. Momentálně je polovina dětí na útěku. Běžná útěkovost je v obdobných zařízeních mnohonásobně nižší.</span></li><li><span style="line-height: 17.92px; font-size: 12.8px;">Pracovníci tohoto zařízení tedy v médiích prezentují zkreslené informace, ač jim musejí být anamnézy chlapců známy.</span></li></ul><p></p> <h3><b><span style="line-height: 17.92px; font-size: 12.8px;">Zpráva ochránce Otakara Motejla z návštěvy zařízení v roce 2006</span></b></h3> <p></p><ul><li><span style="line-height: 17.92px; font-size: 12.8px;">Ústav nepřikládá přílišný význam spisové dokumentaci dětí. Jejím studiem bylo zjištěno, že programy rozvoje osobnosti ústavem buď zpracovány zpravidla vůbec nejsou, nebo se jedná o program nepostačující obsahem i formou.</span></li><li><span style="line-height: 17.92px; font-size: 12.8px;">Všichni chlapci s uloženou ochrannou výchovou shodně uvedli, že o víkendech jsou zamčení pořád. V době návštěvy byli chlapci zamčeni skutečně již v 15:30 hod. Tito chlapci jsou tedy celý den, celé týdny a měsíce v kontaktu pouze se stejnými osobami. Vnitřní izolovanost stejně jako celková uzavřenost ústavu i navenek rozhodně nepřispívají k získávání sociálních dovedností, rozvíjení sociálních vztahů a možnostem jakékoli interakce s okolním světem.</span></li><li><span style="line-height: 17.92px; font-size: 12.8px;">Ředitel ústavu v rámci celotýdenního pátečního hodnocení na shromáždění všech chlapců ústavu rozebírá informace spíše důvěrného rázu, s nimiž se mu chlapci svěřují jako ústavní autoritě.</span></li><li><span style="line-height: 17.92px; font-size: 12.8px;">Vnitřní řád ústavu: jeho text je natolik rozsáhlý a jeho členění natolik nepřehledné, že nalezení podstatných informací, např. práv a povinností či režimových opatření, může činit problémy dospělému člověku, natož dítěti umístěnému do ústavu</span></li><li><span style="line-height: 17.92px; font-size: 12.8px;">Bodovací systém: ústav používá k hodnocení chlapců poměrně komplikovaný systém barevného hodnocení, přičemž jeho podrobná pravidla včetně způsobu bodování nejsou součástí vnitřního řádu.</span></li><li><span style="line-height: 17.92px; font-size: 12.8px;">Praxi odnímání vlastního ošacení v rámci bodového hodnocení ochránce považuje za jdoucí nad rámec zákona o výkonu ústavní výchovy a jako takovou za nezákonnou a tudíž nepřípustnou. Lze podotknout, že v žádném jiném z navštívených ústavů se tato praxe neuplatňuje.</span></li><li><span style="line-height: 17.92px; font-size: 12.8px;">Některé směrnice ústavu upravují i postih chlapců tak, že kromě individuálního postihu pro chlapce, který určitý zákaz porušil, stanoví navíc také kolektivní trest pro všechny chlapce (např. zákaz opuštění areálu zařízení po dobu 3 dnů, příp. zákaz sledování TV). … Používání kolektivních trestů ve výchově je nepřijatelné.</span></li><li><span style="line-height: 17.92px; font-size: 12.8px;">Podle bodu 3 směrnice ústavu: „neohlášené návštěvě nemusí být do ústavu vstup povolen.“ Zákon však žádnou takovou povinnost návštěvám neukládá.</span></li><li><span style="line-height: 17.92px; font-size: 12.8px;">Do ústavu mohou pro informace o dítěti telefonovat pouze rodiče nebo prarodiče v době od 6:00 hod. do 15:00 hod. Přímý rozhovor s dítětem může být uskutečněn pouze v pátek v době od 14:00 hod. do 18:00 hod. … Právo dítěte na pravidelný kontakt s osobami odpovědnými za výchovu je garantováno čl. 9 odst. 3 Úmluvy o právech dítěte, jakož i zákonem.</span></li><li><span style="line-height: 17.92px; font-size: 12.8px;">Nedostatek přiměřeného volného pohybu chlapců s nařízenou ústavní výchovou mimo zařízení ve výsledku může vést i k útěkům, za něž chlapci pochopitelně mohou být (a jsou) přísně postihováni.</span></li><li><a href="http://www.ochrance.cz/fileadmin/user_upload/ochrana_osob/ZARIZENI/Ustavni_vychova/2006_zprava_Chrastava.pdf" target="_blank">Celá zpráva je k dispozici zde</a>.</li></ul><p></p> <h3><b><span style="line-height: 17.92px; font-size: 12.8px;">Zpráva ochránce Pavla Varvařovského z návštěvy zařízení v roce 2012</span></b></h3> <p></p><ul><li><span style="line-height: 17.92px; font-size: 12.8px;">Děti si velmi často stěžují na nedostatek aktivit a sportovního vyžití, schází jim podněty a smysluplné trávení času.</span></li><li><span style="line-height: 17.92px; font-size: 12.8px;">V zařízení schází návštěvní místnost, kde by bylo možné přijmout návštěvu v soukromí a bez dohledu kamer a okolního ruchu.</span></li><li><span style="line-height: 17.92px; font-size: 12.8px;">Dle směrnice ústavu nemusí být neohlášené návštěvě vstup do budovy ústavu povolen. Takové pravomoci však zákonná úprava pracovníkům ani řediteli zařízení nesvěřuje. Přetrvává chybná vnitřní úprava z roku 2006.</span></li><li><span style="line-height: 17.92px; font-size: 12.8px;">Vnitřní řád ústavu: Text je ryze právní, komplikovaně konstruovaný. Takový text je pro děti naprosto nesrozumitelný a nevhodný. Výše uvedené skutečnosti můj předchůdce vytýkal již v první zprávě, shledávám, že tato doporučení nebyla zohledněna.</span></li><li><span style="line-height: 17.92px; font-size: 12.8px;">Bodovací systém: i nadále v tomto bodovacím systému figurují nepřiměřené a neodpovídající tresty – za žvýkání, za mluvení na jídelně apod. Z pravidel je patrná snaha o postih téměř všech myslitelných situací, které mohou nastat, a následné přiřazení bodové ztráty. Tyto skutečnosti můj předchůdce zařízení již vytýkal ve zprávě z návštěvy v roce 2006.</span></li><li><span style="line-height: 17.92px; font-size: 12.8px;">I nadále přetrvává trest ve formě odnětí vlastního ošacení. Taková praxe zařízení je nepřípustná a v žádném jiném zařízení jsem se s ní nesetkal.</span></li><li><span style="line-height: 17.92px; font-size: 12.8px;">Chlapci mohou domů telefonovat pouze v sobotu a v neděli. Hovor je časově a dokonce</span></li><li><span style="line-height: 17.92px; font-size: 12.8px;">i obsahově omezen. Rodiče mohou dětem telefonovat pouze v pátek mezi 14:00 a 17:00 hodinou.</span></li><li><span style="line-height: 17.92px; font-size: 12.8px;">Řada doporučení, která vyslovil můj předchůdce ve zprávě z návštěvy zařízení v roce 2006, zůstala bez povšimnutí.</span></li><li><a href="http://www.ochrance.cz/fileadmin/user_upload/ochrana_osob/ZARIZENI/Ustavni_vychova/2012__zprava_z_navstevy_Chrastava.pdf" target="_blank">Celá zpráva je k dispozici zde</a>.</li></ul><p></p> <h3><b><span style="line-height: 17.92px; font-size: 12.8px;">Zpráva ochránkyně Anny Šabatové z návštěvy zařízení v roce 2016</span></b></h3> <p></p><ul><li><span style="line-height: 17.92px; font-size: 12.8px;">Systém výchovy je založený na represi a omezování základních potřeb každého člověka (pobyt na čerstvém vzduchu, telefonický kontakt s rodinou, pobyt u rodiny, zákaz přídavků jídla, apod.);</span></li><li><span style="line-height: 17.92px; font-size: 12.8px;">klima v zařízení je velmi negativní a směřuje k eskalaci napětí;</span></li><li><span style="line-height: 17.92px; font-size: 12.8px;">přístup k chlapcům je veden direktivně, z pozice moci, není věnována pozornost individuálním potřebám a nejsou zohledněny případné mentální či osobnostní limity;</span></li><li><span style="line-height: 17.92px; font-size: 12.8px;">systém bodující chování chlapců je vysoce demotivující, velmi složitý, nepřehledný, nejednotný, postihující sebemenší prohřešky a projevy emocí (např.: „za mluvení v jídelně budeš mít -2 body“), což u umístěných chlapců vyvolává napětí a strach; převažují záporné body nad pozitivními;</span></li><li><span style="line-height: 17.92px; font-size: 12.8px;">pobyty dětí u rodičů (zákonných zástupců) jsou prokazatelně navázány na bodové hodnocení – přitom se jedná o jejich zákonné právo;</span></li><li><span style="line-height: 17.92px; font-size: 12.8px;">dětem není zajištěna odborná psychologická a etopedická péče;</span></li><li><a href="http://www.ochrance.cz/fileadmin/user_upload/ochrana_osob/ZARIZENI/Ustavni_vychova/2016-Chrastava.pdf" target="_blank">Celá zpráva je k dispozici zde</a>.</li></ul><p></p> <p> <span style="line-height: 17.92px; font-size: 12.8px;">Cílem systematických návštěv je posílit ochranu osob omezených na svobodě před všemi formami špatného zacházení. Ve školských zařízeních pro výkon ústavní a ochranné výchovy může mít špatné zacházení podobu nerespektování práva na soukromí, práva na rodinný život, posilování závislosti na poskytované péči, nerespektování sociální autonomie a práva na spoluúčast při rozhodování o vlastním životě. Zařízení v Chrastavě je určeno pro výkon ústavní a ochranné výchovy u chlapců se závažnými poruchami chování ve věku 12-18 let.</span></p>
