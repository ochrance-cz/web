---
title: "Porucha polykání pod lupou: Ombudsman hostí setkání logopedů, odborníků
  a pacientů ke Světovému dni polykání"
date: 2025-12-12T10:40:00
vystupy:
  - tz
perex: <p>Když i obyčejné polknutí doušku vody představuje problém, je důležité
  spojit hlasy těch, kdo péči potřebují i poskytují. Odborníci a pacienti dnes
  v&nbsp;Kanceláři ombudsmana a dětského ombudsmana společně otevřeli téma
  logopedické péče pro dospělé. Problematika zásadně ovlivňuje kvalitu života
  tisíců lidí. Kulatý stůl pořádaný ve spolupráci s Asociací klinických logopedů
  ČR a Fakultní nemocnicí Brno se zaměří na poruchu polykání (dysfagii) a
  možnosti zlepšení péče o pacienty s&nbsp;tímto zdravotním problémem tak, aby
  byla péče dostupná.&nbsp;12. prosinec je Světovým dnem polykání,
  který&nbsp;připomíná potřebu větší osvěty v této oblasti.</p>
attachments:
  - title: leták Asociace klinických logopedů Světový den polykání
    file: https://www.ochrance.cz/aktualne/porucha_polykani_pod_lupou_ombudsman_hosti_setkani_logopedu_odborniku_a_pacientu_ke_svetovemu_dni_polykani/letak_-_svetovy_den_polykani.pdf
  - title: "připomínka vyhlášky "
    file: http://kvopap:81/KVOPEsoSearch/Nalezene/Edit/107199
---
<p>Lékaři a specialisté se obvykle potkávají v&nbsp;nemocnici. Dnes ale logopedi, ORL lékaři, neurologové, gastroenterologové, nutriční specialisté a další odborníci spolu s pacienty usedli ke kulatému stolu v Kanceláři ombudsmana a dětského ombudsmana. Svedl je k&nbsp;tomu dnešní Světový den polykání. Cílem je na problém upozornit a hledat cesty, jak zlepšit kvalitu života lidí s poruchami polykání. S problémy s&nbsp;polykáním a souvisejícími logopedickými obtížemi se potýkají tisíce lidí.</p>
<p>
<i>„Porucha polykání není jen zdravotní problém, ale i velká výzva pro každodenní život pacientů a jejich rodin. S pomocí klinických logopedů a dalších odborníků lze zlepšit nejen diagnostiku, ale i terapii tohoto stavu. Je potřeba podpořit dostupnost péče o pacienty a otevřít dialog mezi odborníky, pacienty a institucemi,“</i> vysvětlil zástupce ombudsmana a dětského ombudsmana Vít Alexander Schorm.</p>
<p>Ombudsman dlouhodobě upozorňuje, že v některých typech lůžkové péče logoped není součástí týmu, přestože by tam jeho role měla být samozřejmá. Usiloval proto o změnu&nbsp; 
<a href="http://kvopap:81/KVOPEsoSearch/Nalezene/Edit/107199">vyhlášky Ministerstva zdravotnictví o minimálních personálních standardech</a>. Ačkoli připomínku ministerstvo neakceptovalo, bude ombudsman v tomto úsilí pokračovat.</p>
<p>Dostupností klinického logopeda se ombudsman zabývá i při kontrolách zařízení, zejména v domovech pro osoby se zdravotním postižením. „ 
<i>V řadě pobytových sociálních služeb pro dospělé klienty vidíme logopeda jako důležitou součást multidisciplinárního týmu. V mnohých z nich ale není spolupráce navázána.&nbsp;Klinický logoped je přitom v těchto zařízeních nezbytnou součástí týmu, která může výrazně přispět k zajištění kvalitní péče o klienty</i>,“ uvedl Schorm a doplnil, že v takových případech doporučuje zařízení&nbsp;zlepšit propojení mezi logopedy, aby byla zajištěna kvalitní podpora komunikace lidí s&nbsp;narušenou komunikační schopností.</p>
<p>Ombudsman řeší také podněty lidí, kteří hledají klinického logopeda s úhradou z veřejného zdravotního pojištění. Pacienti se přitom obrací na svou zdravotní pojišťovnu, aby jim s hledáním pomohla.</p>
<blockquote>
<p>
<strong>Dysfagie: Co to je a jak ji rozpoznat</strong></p>
<p>Porucha polykání, známá jako dysfagie, může mít vážné zdravotní důsledky. Tato porucha postihuje nejen schopnost bezpečně polykat potravu a tekutiny, ale může vést také k podvýživě, dehydrataci nebo závažným plicním infekcím, jako je zápal plic. Pacienti, kteří se potýkají s dysfagií, často zažívají kašel, dušení, změnu hlasu nebo pocit uvíznutí sousta v krku. Tato obtíž může mít různé příčiny – například cévní mozkovou příhodu, neurologická onemocnění jako Parkinsonovu nebo Alzheimerovu chorobu, ale také nádory hlavy a krku či úrazy. Kromě toho se porucha polykání vyskytuje například u pacientů na umělé plicní ventilaci.</p></blockquote>
<p>Součástí akce je i symbolické vypuštění papírových vlaštovek, které představují spojení a vzájemnou podporu. Pro vlaštovku i polknutí má totiž angličtina stejný výraz – swallow. Jedna vlaštovka sice jaro nedělá, ale společné úsilí ano.</p>
<p>
<strong>Zprávy z&nbsp;návštěv zařízení DOZP</strong></p>
<p>
<a href="&nbsp;kvopap:81/KVOPEsoSearch/Nalezene/Edit/56713">DOZP 1&nbsp;</a></p>
<p>
<a href="&nbsp;kvopap:81/KVOPEsoSearch/Nalezene/Edit/43515">DOZP</a> 
<a href="&nbsp;kvopap:81/KVOPEsoSearch/Nalezene/Edit/43515,&nbsp;http://kvopap:81/KVOPEsoSearch/Nalezene/Edit/88333">2</a></p>
<p>
<a href="http://kvopap:81/KVOPEsoSearch/Nalezene/Edit/88333">DOZP3</a></p>
<p>
<a href="http://kvopap:81/KVOPEsoSearch/Nalezene/Edit/66129 ">DZR (domov se zvláštním režimem)</a></p>
