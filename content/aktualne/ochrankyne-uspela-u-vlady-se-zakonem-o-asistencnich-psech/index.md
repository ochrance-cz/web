---
title: "Ochránkyně uspěla u vlády se zákonem o asistenčních psech"
tags:
  - Tisková zpráva
oldUrl: "/aktualne/tiskove-zpravy-2016/ochrankyne-uspela-u-vlady-se-zakonem-o-asistencnich-psech"
date: 2016-09-05
perex: "<p>Na doporučení ochránkyně vznikne zákon chránící práva osob se zdravotním postižením, které využívají speciálně vycvičené psy.</p>"
---

<!-- imported from the old website -->

<p>Vláda přijala doporučení veřejné ochránkyně práv a uložila Ministerstvu práce a sociálních věcí předložit do konce roku 2016 návrh zákona, který by upravil některá práva osob se zdravotním postižením, které využívají doprovodu psa se speciálním výcvikem.</p> <p>Nová právní úprava by měla zaručovat právo osob doprovázených speciálně vycvičeným psem vstupovat do veřejně přístupných prostor a do prostředků veřejné dopravy, aniž by byl např. vyžadován zvláštní poplatek za psa apod. Držení a využívání doprovodu psa se speciálním výcvikem nesmí představovat nevýhodu ani v oblasti přístupu k bydlení a zaměstnání. Obecně musí platit, že osoba v doprovodu psa se speciálním výcvikem má mít stejná práva a zacházení jako osoba bez zdravotního postižení a bez doprovodu psa.</p> <p>Ochránkyně ve svém doporučení vyšla z poznatků shromažďovaných od roku 2009, kdy se veřejný ochránce práv začal problematikou asistenčních, vodicích a jinak speciálně vycvičených psů zabývat. Ze stížností osob se zdravotním postižením vyplývalo, že, jimž byl odepřen přístup či jiná práva v souvislosti s doprovodem psa se speciálním výcvikem.</p><p> Zákon by měl komplexně řešit jak práva osob se zdravotním postižením, které mají v držení psa se speciálním výcvikem, tak zakotvení postavení těchto psů a jejich výcviku do právního řádu. Dosavadní zkušenosti totiž naznačují, že k efektivnímu vymáhání práv osob se zdravotním postižením využívajících psů se speciální výcvikem nestačí vycházet pouze z toho, že jde o nepřímou diskriminaci. </p>
