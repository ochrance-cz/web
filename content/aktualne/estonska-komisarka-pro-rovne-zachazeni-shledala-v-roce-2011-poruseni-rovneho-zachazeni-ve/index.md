---
title: "Estonská komisařka pro rovné zacházení shledala v roce 2011 porušení rovného zacházení ve 23 případech"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2012/estonska-komisarka-pro-rovne-zachazeni-shledala-v-roce-2011-poruseni-rovneho-zachazeni-ve/"
date: 2012-10-18
perex: "<p>Počet stížností, které ročně řeší Estonská komisařka pro rovné zacházení, se za pět let zvýšil z méně než 50 na 358.  </p>"
---

<!-- imported from the old website -->

<p class="align-blok">Estonská komisařka pro rovné zacházení Mari-Liis Sepper dostávala přibližně před pěti lety sotva 50 stížností na diskriminaci ročně a tuto agendu vyřizovala zpočátku sama s jedním kolegou, Mall Muidrem. Ústavní výbor estonského Parlamentu schválil rozšíření její kanceláře, protože v roce 2011 komisařka obdržela 358 stížností, z nichž byla v 90 kauzách namítána diskriminace. Polovina případů se týkala diskriminace z důvodu pohlaví, 9 % stížností bylo podáno z důvodu diskriminace etnických menšin, v 6 % podání bylo jako důvod diskriminace označeno sexuální obtěžování a 2 % stížností se věnovaly diskriminaci zdravotně postižených. </p><p class="align-blok">V jednom případě docházelo k nižšímu odměňování zaměstnankyň vracejících se z rodičovské dovolené. Mzda byla o 10 % snížena s odůvodněním zaměstnavatele, že rodič navracející se z rodičovské dovolené se potřebuje opět seznámit s pracovištěm a zacvičit. Komisařka k tomu uvedla, že doba rodičovské dovolené, která v Estonsku trvá 1,5 roku, nutně nezpůsobuje omezení pracovní kvalifikace.</p><p class="align-blok">Další kauza se týkala ruského uchazeče o zaměstnání, jenž se cítil být diskriminován z důvodu nedostatku znalosti estonštiny, přestože dosáhl magisterského titulu a jazyk v Estonsku studoval.</p><p>Více informací o činnosti estonské komisařky můžete nalézt <a title="Otevření do nového okna" href="http://news.err.ee/society/028fb7c6-ce28-4b08-9a6e-291767f387c7" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> a také <a title="Otevření do nového okna" href="http://www.svv.ee/" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
