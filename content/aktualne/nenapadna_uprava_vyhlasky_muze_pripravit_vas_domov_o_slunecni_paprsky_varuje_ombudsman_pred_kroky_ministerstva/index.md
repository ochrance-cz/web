---
title: Nenápadná úprava vyhlášky může připravit váš domov o sluneční paprsky,
  varuje ombudsman před kroky ministerstva
date: 2025-08-07T12:01:00
vystupy:
  - tz
perex: <p>Zdánlivě drobná změna ve vyhlášce o požadavcích na výstavbu může do
  budoucna výrazně ovlivnit kvalitu třeba vašeho bydlení. Uživatele nemovitosti
  by mohla připravit o přímé sluneční světlo a majitelům snížit hodnotu jejich
  stavby. Ministerstvo pro místní rozvoj, které novelu vyhlášky předkládá, navíc
  úpravu měnící pravidlo o tzv. proslunění nezdůvodnilo. Říká, že jde jen o
  zpřesnění právního předpisu. Jiného názoru je však ombudsman Stanislav Křeček
  a vůči plánované novince se ohradil.</p>
attachments:
  - title: "Připomínky ombudsmana zaslané Ministerstvu pro místní rozvoj "
    file: https://www.ochrance.cz/aktualne/nenapadna_uprava_vyhlasky_muze_pripravit_vas_domov_o_slunecni_paprsky_varuje_ombudsman_pred_kroky_ministerstva/35017-25_pripominky_vyhlaska_o_pozadavcich_na_vystavbu.pdf
  - title: "Návrh vyhlášky, kterou se mění vyhláška o požadavcích na výstavbu "
    link: https://odok.gov.cz/portal/veklep/material/ALBSDJ5DKVKK/
  - title: "Stávající znění vyhlášky o požadavcích na výstavbu "
    link: https://mmr.gov.cz/cs/ministerstvo/stavebni-pravo/pravo-a-legislativa/novy-stavebni-zakon/vyhlasky/navrh-vyhlasky-o-pozadavcich-na-vystavbu
---
<p>Představte si, že se jednoho dne probudíte a zjistíte, že sice máte ve svém domově denní světlo, ale kvůli nové stavbě v&nbsp;sousedství jste přišli o přímé sluneční paprsky, které k&nbsp;vám dříve dopadaly. A vy se nemůžete bránit. To by mohla způsobit právě připravovaná novela vyhlášky o požadavcích na výstavbu.</p>
<p>Přímé sluneční záření (tzv. proslunění) je přitom důležitým faktorem pro lidské zdraví a psychiku i pro kvalitu bydlení. Kromě toho uživatelům stavby snižuje náklady na umělé osvětlení a vytápění. V&nbsp;neposlední řadě může ovlivnit i celkovou cenu nemovitosti.</p>
<p>
<i>&nbsp;„Navrhovaná změna má potenciál významně snížit hodnotu stávajících staveb a citelně tak zasáhnout jejich vlastníky. Je neodůvodnitelné, aby jim novelizace vyhlášky odňala právo na obranu proti podstatnému zásahu do jejich vlastnických práv,“&nbsp;</i>domnívá se ombudsman Stanislav Křeček.&nbsp;</p>
<blockquote>
<figure class="table">
<table>
<tbody>
<tr>
<td>Stávající formulace ve vyhlášce o požadavcích na výstavbu</td>
<td>Navrhovaná změna ve vyhlášce o požadavcích na výstavbu</td></tr>
<tr>
<td>…Vnitřní prostor stavby musí být navržen a proveden tak, aby bylo zajištěno jeho denní osvětlení podle účelu užívání stavby. …</td>
<td>…Stavba musí být navržena a provedena tak, aby bylo zajištěno denní osvětlení jejích vnitřních prostor. Pro účely této vyhlášky se za denní osvětlení nepovažuje požadavek na proslunění, a&nbsp;to ani pro stávající stavby ovlivněné navrhovanou stavbou. …</td></tr></tbody></table></figure></blockquote>
<p>Již dříve městské stavební předpisy z&nbsp;požadavku na proslunění slevily v Praze a Brně, kde je vzhledem k&nbsp;hustotě zástavby specifická situace. Připravovaná novela vyhlášky by ale podobným způsobem zasáhla i do všech dalších měst a obcí.&nbsp;</p>
<p>
<i>&nbsp;„Apeluji na Ministerstvo pro místní rozvoj, aby z&nbsp;novely vyhlášky vypustilo nový prvek, kdy se&nbsp;za denní osvětlení nepovažuje požadavek na proslunění</i>,
<i> “</i> uzavírá Stanislav Křeček.</p>
