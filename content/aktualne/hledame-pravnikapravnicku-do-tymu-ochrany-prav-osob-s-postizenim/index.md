---
title: "Hledáme právníka/právničku do týmu ochrany práv osob s postižením"
tags:
  - Tisková zpráva
oldUrl: "/aktualne/tiskove-zpravy-2019/hledame-pravnikapravnicku-do-tymu-ochrany-prav-osob-s-postizenim"
date: 2019-08-21
perex: "<p>Zájemci se mohou hlásit do 11. září. Podmínkou je ukončené vysokoškolské vzdělání v oboru právo, dobrá znalost mezinárodních úmluv, dokumentů a judikatury v oblasti práv lidí s postižením, dobrá znalost češtiny a jednoho světového jazyka.</p>"
---

<!-- imported from the old website -->

<h2>PRÁVNÍK/PRÁVNIČKA DO TÝMU OCHRANY PRÁV OSOB SE ZDRAVOTNÍM POSTIŽENÍM</h2><h5>Práce v tomto týmu zahrnuje:</h5><ul><li>Systematické sledování plnění Úmluvy o právech osob se zdravotním postižením</li><li>Provádění výzkumů a výzkumných šetření zaměřených na problematiku práv lidí s postižením, formulace doporučení ke zlepšení případných nedostatků</li><li>Provádění návštěv zařízení, při kterých zjišťujeme, jaké podmínky pro život mají lidé s postižením žijící v různých institucích</li><li>Vyřizování individuálních stížností z oblasti veřejného opatrovnictví</li><li>Zpracovávání připomínek k právním předpisům</li><li>Spolupráci s neziskovými organizacemi hájící práva lidí s postižením</li><li>Spolupráci s poradním orgánem ombudsmanky</li><li>Přípravu podkladů pro zprávy a stanoviska veřejné ochránkyně práv</li><li>Reprezentaci Kanceláře veřejného ochránce práv na národní i mezinárodní úrovni</li></ul><h5>Požadujeme:</h5><ul><li>Ukončené vysokoškolské vzdělání v oboru právo (Mgr.)</li><li>Dobrou znalost mezinárodních úmluv a dokumentů OSN, Rady Evropy, Evropské unie v dané oblasti včetně judikatury ESLP a SD EU</li><li>Dobrou znalost češtiny, schopnost stručně, jasně a srozumitelně psát a hovořit</li><li>Aktivní znalost světového jazyka slovem i písmem (preference anglického jazyka), znalost dalšího světového jazyka je výhodou</li><li>Schopnost analytické a koncepční práce</li><li>A pak už jen :-) otevřenost, zájem o nové věci, aktivní a inovativní přístup, schopnost improvizace, flexibilitu a týmového ducha</li><li>Hlubší znalosti jiného společenskovědního oboru (například sociologie, psychologie, sociální práce, ekonomie) je výhodou</li><li>Praxe v dané oblasti práva je výhodou</li></ul><h4>Zaujala vás tato pozice? Napište nám!</h4><p>V Kanceláři veřejného ochránce práv usilujeme dlouhodobě o dobrou veřejnou správu a společnost bez předsudků. Snažíme se také předcházet špatnému zacházení s lidmi, kteří žijí v institucích. Monitorujeme práva osob se zdravotním postižením a pomáháme cizincům-občanům Evropské unie, kteří žijí nebo pracují v České republice. Pro více informací o nás a o tom, kam směřujeme, se podívejte na <a href="http://www.ochrance.cz/fileadmin/user_upload/Kancelar/strategie_KVOP_2016-2021.pdf">Strategii rozvoje Kanceláře veřejného ochránce práv do roku 2021</a></p><p>Jsme férový zaměstnavatel a rádi mezi nás přijmeme lidi přicházející z různých skupin společnosti. Jsme schopni uzpůsobit pracovní prostředí dle individuálních potřeb zaměstnanců. Diverzita na pracovišti je pro nás důležitá.</p><h5>Našim zaměstnankyním a zaměstnancům nabízíme:</h5><ul><li>Platové ohodnocení dle nařízení č. 341/2017 Sb., zařazení do 14. platové třídy; po zapracování přiznání osobního příplatku, za nadstandardní úkoly možnost kvartální odměny</li><li>Stálý odborný růst (účast na domácích i zahraničních konferencích a stážích);</li><li>Možnost udržovací výuky cizích jazyků zdarma (Aj, Nj, Fj, Rj, český znakový jazyk)</li><li>Možnost práce na zkrácený úvazek</li><li>Smlouvu na dobu určitou</li><li>Pružnou pracovní dobu</li><li>Možnost práce z domova v rozsahu 34 dní ročně, v odůvodněných případech i více</li><li>5 týdnů dovolené ročně</li><li>4 dny zdravotního volna ročně</li><li>A řadu dalších nadstandardních benefitů umožňujících sladění pracovního a soukromého života</li></ul><p>Jestli se k nám chcete připojit, napište nám <b>do 11. září 2019</b> na adresu <a href="mailto:lzicarova@ochrance.cz">lzicarova@ochrance.cz</a>. Řekněte nám v emailu, proč s námi chcete spolupracovat a seznamte nás s Vašimi dosavadními pracovními zkušenostmi. Tyto údaje jsou pro nás nejdůležitější. Zanechte na sebe i telefonní číslo, abychom Vás mohli kontaktovat. Požadavky máme náročné, ale nebojte se přihlásit. Pokud máte ochotu se učit, rádi vám pomůžeme. Nabízená pozice je vhodná pro absolventy i pro zkušené právničky a právníky.</p><p>Pokud ve výběrovém řízení uspějete, na termínu nástupu se můžeme domluvit podle vzájemných možností a potřeb.</p>
