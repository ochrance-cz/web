---
title: Nejčastější problémy ve vazebních věznicích? Nedostatek soukromí, málo
  světla i vzduchu a minimální možnost trávení času mimo cely
draft: true
date: 2022-11-03T08:17:47.731Z
vystupy:
  - tz
perex: >
  <p>Při systematických návštěvách pěti vazebních věznic sledovali zaměstnanci
  Kanceláře veřejného ochránce práv, v&nbsp;jakých podmínkách obvinění žijí.
  Zjišťovali také, jak mají jednotlivé věznice nastavená pravidla pro
  nejrůznější situace při výkonu vazby. Aktuální souhrnná zpráva z&nbsp;těchto
  návštěv přináší unikátní nezávislý pohled na stav této části vězeňství.
  Obsahuje řadu doporučení pro samotné vazební věznice i Generální ředitelství
  vězeňské služby. Návštěvami zařízení, kde se nacházejí lidé omezení na osobní
  svobodě, přispívá ombudsman k&nbsp;jejich ochraně před špatným zacházením.</p>
---
<p>Přímo špatné zacházení s&nbsp;obviněnými veřejný ochránce práv během série návštěv vazebních věznic nikde nezaznamenal. Přesto mají věznice co zlepšovat. Velkým tématem ve všech pěti zařízeních bylo soukromí a zachování důstojnosti lidí ve vazbě. Ti jsou sice v&nbsp;rámci vyšetřování dočasně omezení na osobní svobodě, ale až do pravomocného rozsudku na ně právo pohlíží jako na nevinné. Od toho se musí odvíjet i hodnocení podmínek jejich pobytu ve vězení.</p>

<p>Za zásadní narušení soukromí považuje ombudsman používání kamer na celách. Ty měly nainstalované ve dvou navštívených věznicích. <em>&bdquo;Sledování obviněných v&nbsp;celách by mělo být zcela výjimečné. Ospravedlnitelné je po individuálním posouzení pouze v&nbsp;případech, kdy hrozí, že by si obviněný mohl ublížit nebo dokonce sáhnout na život,&ldquo;</em> vysvětlil právník Milan Svoboda, který v&nbsp;Kanceláři ombudsmana působí jak garant pro oblast vězeňství.</p>

<p>Zvláštní pravidla by měla platit i pro pořizování videozáznamů z&nbsp;místností, kde obvinění podstupují důkladné osobní prohlídky. <em>&bdquo;Tyto záznamy sice mohou přispět k ochraně bezpečnosti zaměstnanců věznice i obviněných při prošetřování stížností či incidentů, ale musí být jasně daná pravidla, kdo a kdy se k&nbsp;videu může dostat. V&nbsp;některých navštívených věznicích přitom přenášeli video z&nbsp;osobních prohlídek živě na dozorčí stanoviště, kde je mohla zahlédnout řada různých lidí. To je nepřiměřený zásah do důstojnosti obviněných,&ldquo;</em> shrnul Svoboda. Už dříve ombudsman popsal příklad dobrého zacházení s&nbsp;videozáznamy z&nbsp;prohlídek ve věznici Světlá nad Sázavou. Podle vnitřního předpisu se tam k&nbsp;videozáznamům uloženým v&nbsp;zabezpečeném počítači v&nbsp;uzamčené místnosti dostanou jen tři lidé. Každý přístup k&nbsp;videím je zpětně dohledatelný.</p>

<p>Důstojnost lidí ve vazebních věznicích narušuje podle zjištění z návštěv i nevhodné prostředí. Častým problémem je nedostatek soukromí na toaletách. Například v jedné z věznic měla toaleta v kulturní místnosti kolem sebe jen nízkou zídku do výšky pasu, ostatní tak mohli na člověka na toaletě vidět. Jinde zas měli místo dveří u WC jen plastový závěs.</p>

<p>Na psychiku obviněných má negativní dopad také nedostatek denního světla na celách a omezená možnost větrání. Obvinění si stěžovali na dusno na celách, zároveň museli i během léta v&nbsp;historických budovách celodenně svítit.&nbsp;</p>

<p>Věznicím se také stále nedaří naplňovat pravidlo, že všichni obvinění musí mít možnost trávit minimálně osm hodin denně mimo svou celu. Tento čas by měli využívat k různým smysluplným aktivitám jako je práce a vzdělávání nebo sportovní, kulturní a jiné volnočasové aktivity. Vzhledem k&nbsp;tomu, že české věznice nezajišťují zaměstnávání obviněných, nedostanou se vazebně stíhaní mimo cely ani za prací. Bez zaměstnání během výkonu vazby navíc obvinění zcela přicházejí o&nbsp;</p>

<p>příjem a ztrácejí možnost platit běžné výdaje, jako je nájem bytu nebo jiné pravidelné náklady. Nezaměstnávání současně ohrožuje i celou rodinu obviněného v situaci, kdy obviněný byl a je hlavní výdělečnou osobou.</p>

<p>Přes všechny zjištěné nedostatky se za posledních deset let podařilo ve vazebních věznicích i leccos změnit. &nbsp;Zlepšily se materiální podmínky a prostředí. Na celách bývá civilnější vybavení jako například dřevěný nábytek místo kovových skříní a postelí. Obvinění také mají k&nbsp;dispozici víc telefonních přístrojů a kontakt s&nbsp;vnějším světem je tak pro ně jednodušší. Ceny telefonních hovorů se navíc významně snížily. Některé věznice využívají i elektronickou komunikaci jako jsou hovory přes Skype.</p>

<p>Souhrnnou zprávu z&nbsp;návštěv vazebních věznic poslal ombudsman generálnímu řediteli Vězeňské služby a ministru spravedlnosti. Dostanou ji i všechna zařízení pro výkon vazby a mohou z ní podobně jako navštívené vazební věznice čerpat podněty ke zlepšení podmínek pro obviněné.</p>

<p><strong>Přílohy: </strong></p>

<p><a href="https://eso.ochrance.cz/Nalezene/Edit/10920">Souhrnná zpráva z návštěv&nbsp;vazebních věznic</a> (2022)</p>

<p><a href="https://www.ochrance.cz/uploads-import/ESO/EVP_CS_FIN.pdf">Evropská vězeňská pravidla</a> (2021)</p>

<p><a href="https://www.ochrance.cz/uploads-import/ochrana_osob/ZARIZENI/Veznice/Pravidla-Nelsona-Mandely.pdf">Standardní minimální pravidla OSN pro zacházení s&nbsp;vězněnými osobami (Pravidla Nelsona Mandely)</a></p>

<p>(2020)</p>

<p><strong>Zprávy z jednotlivých navštívených vazebních věznic:</strong></p>

<p><a href="https://eso.ochrance.cz/Nalezene/Edit/7320">Vazební věznice Liberec</a> (2019)</p>

<p><a href="Vazební%20věznice%20Ostrava">Vazební věznice Ostrava</a> (2019)</p>

<p><a href="https://eso.ochrance.cz/Nalezene/Edit/7408">Věznice Plzeň</a> (2019 &ndash; návštěva pouze se zaměřením na výkon vazby)</p>

<p><a href="https://eso.ochrance.cz/Nalezene/Edit/7944">Vazební věznice České Budějovice</a> (2020)</p>

<p><a href="https://eso.ochrance.cz/Nalezene/Edit/8882">Vazební věznice Praha-Pankrác</a> (2021)</p>

<p><a href="https://eso.ochrance.cz/Nalezene/Edit/10478">Vazební věznice Liberec</a> (2022 &ndash; následná návštěva)</p>

<p>&nbsp;</p>

<p>Zprávy jsou dostupné v&nbsp;elektronické <a href="https://eso.ochrance.cz/Vyhledavani/Search">Evidenci stanovisek ombudsmana</a> na adrese po zadání následujících kritérií:</p>

<p><strong>Forma zjištění ochránce:</strong> Zpráva z&nbsp;návštěvy zařízení - &sect;21a</p>

<p><strong>Oblast práva:</strong> 801 Detence &ndash; vězeňská zařízení</p>
