---
title: "2. čtvrtletí: S jakými problémy lidé vyhledávají pomoc ombudsmanky"
tags:
  - Tisková zpráva
oldUrl: "/aktualne/tiskove-zpravy-2016/2-ctvrtleti-s-jakymi-problemy-lide-vyhledavaji-pomoc-ombudsmanky"
date: 2016-08-03
perex: "<p>Ve druhém čtvrtletí se na ochránkyni obrátilo 2103 lidí s žádostí o pomoc při řešení své životní situace. Dvě třetiny (64 %) jejich podnětů spadá do působnosti veřejného ochránce práv a ochránkyně se jimi může zabývat.</p>"
---

<!-- imported from the old website -->

<p>Stabilně největší počet stížností se týká oblasti sociálního zabezpečení. Celkový počet 387 podnětů ve 2. čtvrtletí je prakticky totožný s údajem za první tři měsíce roku. Rozdíly jsou však v problémech, které lidé v oblasti sociálního zabezpečení řeší. Nejpočetnější jsou stále zastoupeny invalidní důchody, ale prakticky o polovinu se snížil počet podnětů ke starobním důchodům (z 39 na 20) a k příspěvku na živobytí (ze 41 na 22). Vzrostl naopak počet podnětů týkajících se příspěvku na péči. Typicky jde o nesouhlas s výsledkem posouzení stupně závislosti na péči či s délkou vyřizování žádosti o příspěvek. Stěžovatelé se na ochránkyni obracejí nejčastěji jménem svých rodičů či prarodičů, ale výjimkou nejsou ani případy, kdy v souvislosti s příspěvkem na péči žádají pomoc rodiče pečující o děti se zdravotním postižením.</p> <p>Rozdíly v tématech jsou patrné i ve druhé největší oblasti působnosti Stavby a regionální rozvoj (celkem 138 podnětů). Zatímco v prvním čtvrtletí se nejvíce stížností týkalo řízení o odstranění stavby, ve druhém čtvrtletí o více než polovinu vzrostl počet stížností týkajících se umístění stavby (ze 17 na 36 podnětů). </p> <p>Oproti prvnímu čtvrtletí se mírně snížil počet podnětů z oblasti ochrany práv dětí a v záležitostech cizinců. Vzrostl naopak počet podnětů týkajících se práce a zaměstnanosti a vnitřní správy. Lidé zjišťují možnosti obrany proti skončení pracovního poměru, nesouhlasí se svým vyřazením z evidence uchazečů o zaměstnání na úřadu práce, ale časté jsou i stížnosti lidí, kteří utrpěli pracovní úraz, či nemoc z povolání, a domáhají se renty či odškodnění. V oblasti vnitřní správy lidé potřebují pomoc či poradit v souvislosti s vydáváním rodných listů, podmínkami uzavírání manželství s cizinci, ale ochránkyně se bude zabývat například i problémem duplicitního rodného čísla.</p> <p>Zajímavé jsou i rozdíly v zastoupení dílčích témat, s nimiž se lidé na ochránkyni obracejí. Zatímco pomoc v souvislosti se skončením pracovního či služebního poměru hledalo u ochránkyně v prvním čtvrtletí 14 osob, ve druhém jen 8. Naopak, v 1. čtvrtletí obdržela ochránkyně 9 podnětů týkajících se poplatku za komunální odpad, zatímco ve druhém čtvrtletí jich bylo dvacet a opakují se stejné situace – lidé nesouhlasí s tím, že musí poplatek platit jako vlastníci i za neobydlený dům, že jsou poplatníky, i když se dlouhodobě zdržují v zahraničí apod.</p> <p>Další statistické údaje o 2. čtvrtletí najdete zde: <a href="http://www.ochrance.cz/fileadmin/user_upload/Statistiky/2016_2_ctvrtleti.pdf" style="line-height: 17.92px; font-size: 12.8px;"><a href="http://www.ochrance.cz/fileadmin/user_upload/Statistiky/2016_2_ctvrtleti.pdf" target="_blank">www.ochrance.cz/fileadmin/user_upload/Statistiky/2016_2_ctvrtleti.pdf</a></a></p>
