---
title: "Soud v Belgii zrušil zákaz nošení burkin na veřejných koupalištích"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/soud-v-belgii-zrusil-zakaz-noseni-burkin-na-verejnych-koupalistich/"
date: 2018-12-18
perex: "<p>Koupaliště v belgickém městě Gent musí povolit nošení tzv. burkin do veřejných bazénů. Rozsudek je v Belgii prvním svého druhu.</p>"
---

<!-- imported from the old website -->

<p class="MsoNormal" style="text-align:justify"><span lang="CS">Soudní tribunál v belgickém
městě Gent zrušil letos v srpnu zákaz nošení tzv. burkin neboli plaveckého
oděvu, který zakrývá celé tělo. Zrušení zákazu burkin se vztahuje na dvě
veřejná koupaliště ve městě Gent, která burkini explicitně zakazovala na
vstupních cedulích, a to z hygienických a bezpečnostních důvodů. </span></p>

<p class="MsoNormal" style="text-align:justify"><span lang="CS">Na soud se obrátily
dvě muslimské ženy, které se cítily diskriminovány, jelikož se chtěly koupat
v burkinách, ale nebylo jim to povoleno. Soudní tribunál rozhodl, že zákaz
burkin na těchto koupalištích je nezákonný. Zákaz burkin nepředstavuje v tomto
případě přímou diskriminaci, protože zákaz pramení z obecných pravidel
veřejných koupališť, která pro vstup do bazénu vyžadují nošení plavek. Tribunál
ovšem uvedl, že se jedná o nepřímou diskriminaci vůči muslimským ženám, které
se chtějí z náboženských důvodů v burkinách koupat. Hygienické a
bezpečnostní argumenty proti burkinám tribunál posoudil jako neopodstatněné,
přičemž vycházel ze stanoviska regionální zdravotnické správy. Burkiny jsou
vyrobeny ze stejného materiálu jako běžné plavky a nepředstavují tak
bezpečnostní ani hygienické riziko. Z těchto důvodů je tak zákaz na
uvedených koupalištích nezákonný. Obě stěžovatelky mají podle tribunálu právo
na finanční kompenzaci za morální újmu. </span></p>

<p class="MsoNormal" style="text-align:justify"><span lang="CS">Belgický orgán pro rovné
zacházení UNIA (Interfederal Centre for Equal Opportunities) rozhodnutí uvítal.
Podle UNIA se sice jedná o rozsudek specifický pouze pro tento případ, přesto
se jedná o důležitý precedent. UNIA k rozsudku dodala, že v budoucnu
je potřeba takové soudní rozhodnutí, které by umožnilo všem lidem svobodně
nosit burkini a to nejen z náboženských důvodů, ale i z důvodu
například zdraví, specifických fyzických charakteristik či z důvodu
zdravotního postižení.</span></p>

<p class="MsoNormal" style="text-align:justify"><span lang="CS">Rozhodnutí tribunálu
je prvním soudním rozhodnutím v Belgii, které ruší zákaz burkin. Ve
vlámském regionu, ve kterém se nachází i město Gent, platí na většině veřejných
koupališť jejich zákaz. </span></p>

<p class="MsoNormal" style="text-align:justify"><span lang="CS">Další informace
k případu zde:</span></p>

<p class="MsoNormal" style="text-align:justify"><span class="MsoHyperlink"><span lang="CS"><a href="https://www.equalitylaw.eu/downloads/4656-belgium-burkini-ban-in-swimming-pools-pdf-101-kb" target="_blank">https://www.equalitylaw.eu/downloads/4656-belgium-burkini-ban-in-swimming-pools-pdf-101-kb</a></span></span></p>
