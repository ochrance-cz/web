---
title: "Příběhy, které inspirují – Věková diskriminace"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2018/pribehy-ktere-inspiruji-vekova-diskriminace/"
date: 2018-10-10
perex: "<p>Ombudsmanka vydala leták, který informuje o pěti případech diskriminace na základě věku, které v uplynulých letech řešila a v nichž se podařilo zajistit nápravu.</p>"
---

<!-- imported from the old website -->

<p>Jak vyplynulo z výzkumu <a title="Otevření do nového okna" href="/uploads-import/ESO/CZ_Diskriminace_v_CR_vyzkum_01.pdf" target="_blank"> Diskriminace v ČR: oběti diskriminace a jejich překážky v přístupu ke spravedlnosti</a> (1.6 MB, Adobe Acrobat dokument), oběti diskriminace často nevědí, zda dané jednání skutečně naplňuje znaky diskriminace, jak se lze bránit, na koho se lze obrátit, jak si zaopatřit důkaz ani čeho se lze domoci. Část obětí si není ani vědoma toho, že byla diskriminována nebo obtěžována, případně případy diskriminace vnímají jako tak běžnou součást života, že jejich řešení považují za ztrátu času.</p> <p>Nahlašování diskriminace a obrana proti nerovnému zacházení jsou přitom klíčové při vymáhání práva a zlepšování situace ohrožených osob.</p> <h5>Diskriminace na základě věku </h5> <p>Diskriminací na základě věku se rozumí situace, kdy je s určitou osobou zacházeno méně příznivě než s ostatními, protože již dosáhla určitého věku. K diskriminaci na základě věku dochází v různých životních situacích. Diskriminace na základě věku je nepřípustná- pokud k ní dojde, lidé by se měli obrátit na ombudsmanku. Má to smysl.</p> <p>Můžete si přečíst pět reálných případů, které ombudsmanka úspěšně vyřešila:</p><ul><li>příběh manželů Zámečníkových, kterým banka odmítla vydat kreditní kartu, ale díky pomoci ombudsmanky kartu nakonec získali,</li><li>příběh pana Milana, kterého nechtěl zaměstnavatel přijmout do práce a pak mu musel zaplatit 80 000 Kč odškodné,</li><li>příběh paní Aleny, které se musela zaměstnavatelka omluvit za šikanu a vyplatit jí 50 000 Kč jako odškodné,</li></ul><ul><li>příběh paní Lenky, které zaměstnavatel vyplatil vyšší odstupné až po zásahu soudu, který se ztotožnil s názorem ombudsmanky,</li><li>příběh paní Romany, která dosáhla toho, že vedení školy změnilo názor na čerpání studijního volna učitelkami a učiteli staršího věku.</li></ul> <p>Leták je k dispozici <a title="Otevření do nového okna" href="/uploads-import/Letaky/Diskriminace-z-duvodu-veku.pdf" target="_blank"> zde</a> (1.1 MB, Adobe Acrobat dokument).</p>
