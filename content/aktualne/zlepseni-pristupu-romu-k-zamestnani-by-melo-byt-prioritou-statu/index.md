---
title: "Zlepšení přístupu Romů k zaměstnání by mělo být prioritou státu"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/zlepseni-pristupu-romu-k-zamestnani-by-melo-byt-prioritou-statu/"
date: 2014-12-01
perex: "<p>Vyloučení pracovníků s nízkou kvalifikací a diskriminace vylučuje romskou populaci z trhu práce. Experiment Institutu finanční politiky (analytický útvar Ministerstva financí SR) ukázal, že na Slovensku je šance přizvání Roma k pracovnímu pohovoru poloviční oproti uchazeči z majority, Romové jsou proto méně konkurenceschopní na trhu práce.</p>"
---

<!-- imported from the old website -->

<p class="align-blok">Institut finanční politiky vydal zprávu o příčinách nezaměstnanosti na Slovensku, kde se zabýval i vysokou nezaměstnaností romské menšiny. Ve zprávě byli Romové identifikováni jako skupina, která je nepřiměřeně znevýhodněna na trhu práce. Jejich často nízké dosažené vzdělání společně s diskriminací působí jako překážka v přístupu k zaměstnání. Zpráva upozorňuje na vysokou nezaměstnanost Romů a nízkou účast na pracovním trhu.</p><p class="align-blok">Jednou z příčin stávajícího stavu je nízká úroveň vzdělání Romů. Většina Romů má jen základní vzdělání. Romské děti mnohdy nenavštěvují mateřské školy, což jim nepřináší dobré vyhlídky do budoucího vzdělávání a následně to negativně ovlivňuje jejich postavení na trhu práce.</p><p class="align-blok">Institut finanční politiky provedl v období od července do září 2014 experiment, jehož podstatou bylo zasílání žádostí o práci fiktivními romskými a neromskými uchazeči o zaměstnání. Šest fiktivních uchazečů, z nichž polovina měla v životopisech naznačený romský původ (typicky romská jména, adresy v oblastech s vysokým procentem romského obyvatelstva), odpovědělo dohromady na 66 pracovních inzerátů.  Romští uchazeči se od těch neromských lišili charakteristikami ukazujícími na romskou etnicitu, ostatní informace osobní i pracovní povahy měli uchazeči stejné. Výsledky ukázaly statisticky významnou diskriminaci Romů ze strany zaměstnavatelů. Pozvánku na pohovor obdrželo 40,3% neromských uchazečů a pouze 17,7% romských uchazečů. Dále pouhých 37,1% romských uchazečů dostalo alespoň nějakou odpověď, což je o poznání méně než 69,4% odpovědí zaměstnavatelů v případě neromských zájemců o zaměstnání. </p><p>Zpráva uvádí následující klíčová opatření ke zvýšení zaměstnanosti Romů na Slovensku:</p><ul><li>Podpora přístupu ke vzdělání v předškolních zařízeních, zařazování romsky mluvících osobních asistentů.</li><li>Podpora komunitních center zaměřených na výchovu a socializaci dětí prostřednictvím mimoškolních aktivit.</li><li>Změna systému aktivačních programů směrem ke zvýšení produktivity a kvalifikace účastníků.</li><li>Zajištění právní pomoci obětem diskriminace a zřízení mediačních center za účelem předcházení konfliktům mezi Romy a většinovou populací.</li></ul><p>Celou zprávu v anglickém jazyce naleznete <a title="Otevření do nového okna" href="http://www.finance.gov.sk/en/Components/CategoryDocuments/s_LoadDocument.aspx?categoryId=698&amp;documentId=605" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</p>
