---
title: "Případ pro ombudsmana: Příspěvek na péči pro hluchoněmého syna"
oldUrl: "src/www.ochrance.cz/aktualne/tiskove-zpravy-2010/pripad-pro-ombudsmana-prispevek-na-peci-pro-hluchonemeho-syna"
date: 2010-11-29
perex: "<p></p><p>V pátek 3. 12. vysílá Česká televize na ČT1 v 18:25 třináctý díl cyklu Případ pro ombudsmana (repríze v pondělí 6. 12. ve 12:25 na ČT2). Díl nazvaný příspěvek na péči pro hluchoněmého syna se zabývá postupem úřadů při posouzení zdravotního postižení. </p>"
---

<!-- imported from the old website -->

<p><strong>Spis VOP 4927/2007</strong></p><p>V zastoupení svého nezletiletého hluchoněmého syna se na ochránce obrátila paní S. se stížností na postup posudkových orgánů při hodnocení synova zdravotního stavu pro účely řízení o příspěvku na péči. Uvedla, že syn se narodil s diagnózou totální hluchota, znakový jazyk ovládá jen částečně a bez pomoci tlumočníka neumí s okolím komunikovat. Paní S. se domnívala, že závislost syna na pomoci jiné osoby nebyla posouzena správně a synovi by měl náležet příspěvek na péči 2. Stupně (středně těžká závislost). </p><p>Ochránce zjistil, že v roce 2007 podala paní S. první žádost o příspěvek na péči. Magistrát města Hradec Králové na základě posouzení závislosti rozhodl o nepřiznání příspěvku. Paní S. se odvolala, ale Krajský úřad Královéhradeckého kraje rozhodnutí magistrátu potvrdil.</p><p>V roce 2008 podala paní S. žádost podruhé a magistrát žádost znovu zamítl, opět na základě posudku lékaře lékařské posudkové služby úřadu práce v Hradci Králové.</p><p>Zástupkyně ochránce se podrobně zabývala podmínkami posuzování závislosti pro účely příspěvku na péči a dospěla k závěru, že posudková komise se dopustila pochybení. Chybně aplikovala posudková kritéria při hodnocení stupně závislosti. </p><p>Na základě šetření MPSV rozhodlo o zrušení původního rozhodnutí a nařídilo nové řízení. Mělo by tedy dojít k revizi posudku a přiznání sociální dávky. </p><p></p><p></p><p>Starší díly cyklu Případ pro ombudsmana je možné zhlédnout v archivu České televize na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> </p><p></p><p></p>
