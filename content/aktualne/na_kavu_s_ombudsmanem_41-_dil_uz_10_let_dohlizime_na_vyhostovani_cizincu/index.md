---
title: "Na kávu s ombudsmanem, 41. díl: Už 10 let dohlížíme na vyhošťování cizinců"
date: 2021-10-15T09:33:49.699Z
vystupy:
  - podcast
perex: "Již 10 let dohlížíme na to, jak probíhá vyhošťování cizinců z našeho
  území. Jak takové vyhoštění vůbec vypadá?  A co když cizinec skutečně odmítá
  vycestovat? V novém díle podcastu se posluchači dozvědí zajímavosti z této
  agendy. Spolu s námi se podívají i na palubu speciálních letadel, kterými jsou
  vyhošťováni cizinci, co na našem území pobývají nelegálně.   "
---


{{< youtube "fVaLOOV1_iU" >}}



<p>&nbsp;</p>

<h3><strong>Monitorování vyhoštění</strong></h3>

<p>Od roku 2011 může ombudsman v rámci prevence špatného zacházení&nbsp;sledovat vyhoštění a předání cizinců.&nbsp;Za deset let jich pracovníci Kanceláře sledovali 158. Díky tomu mohli upozornit, že pokud nejsou cizinci na své vyhoštění z České republiky řádně připraveni a nemají základní informace o tom, co je čeká, často vzniká v průběhu vyhoštění zbytečný stres a napětí. To může mít vliv i na průběh jejich návratu a ve svém důsledku komplikovat i práci samotným eskortujícím policistům. Ombudsman se přičinil o to, aby byla povinnost přípravy cizince na vyhoštění zakotvena zákonem. Sociální pracovníci teď pravidelně předávají cizincům informace ohledně jejich odjezdu z České republiky i příjezdu do země původu.</p>

<p><em>&bdquo;Vyhoštění z České republiky může často trvat desítky hodin. V některých případech se stávalo, že cizinec nedostal na cestu žádné jídlo ani pití a byl tak často o hladu. Ombudsman se zasadil, aby všichni cizinci bez rozdílu dostávali na cestu balíčky s jídlem i nápoji,&ldquo;</em>&nbsp;popisuje jeden z úspěchů právnička ombudsmana Anna Makarenko. Výzvy podle ní ale zůstávají, například pracovníkům Kanceláře policie neumožňuje dohled nad průběhem vyhoštění cizinců přímo v eskortních vozidlech.</p>

<p>&nbsp;</p>

<p>Příští pátek se budeme věnovat trvalému pobytu českých občanů. Poradíme, co dělat, pokud se chcete přihlásit k&nbsp;trvalému pobytu na nové adrese, kde bydlíte v&nbsp;pronajatém bytě, ale nemáte souhlas vlastníka. Řekneme, zda je možné sám sebe přihlásit k&nbsp;trvalému pobytu na radnici. Povídat si budeme také o problematice evidence místa trvalého pobytu jinde, než je skutečné bydliště.</p>

<p>&nbsp;</p>

<p>Všechny dosud zveřejněné díly najdete&nbsp;na <a href="https://www.youtube.com/playlist?list=PLWNv_IxgJdEKvV9-ZYu7VTxvc1SjDRb2i">Youtube&nbsp;</a>nebo na&nbsp;<a href="https://open.spotify.com/show/0cUUj1UIaAu3hYzWgLNO6P?fbclid=IwAR2BbFgIdbE2Ke8LubN8m-iVR5KLLj0KsZH-Q96QqzpVYM1WVG3_NFuAel4">Spotify</a>.</p>

<p>Dále jsou podcasty dostupné na&nbsp;všech běžně používaných podcastových aplikacích &ndash; Apple Podcasts, Google Podcasty atd.</p>

<p>Máte-li návrh na témata, kterým bychom se mohli v našich podcastech věnovat, napište nám ho na e-mail podcasty@ochrance.cz.</p>
