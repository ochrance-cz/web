---
title: "Ochránkyně navrhuje poslancům vypustit sporné ustanovení školského zákona"
vystupy:
  - tz
oldUrl: "/aktualne2/aktualne/tiskove-zpravy-2015/ochrankyne-navrhuje-poslancum-vypustit-sporne-ustanoveni-skolskeho-zakona/"
date: 2015-01-20
perex: "<p>V uplynulých týdnech se v tisku a odborných kruzích vedla diskuse ohledně dopadu kritérií pro posuzování mentálního postižení na vzdělávání dětí se speciálními vzdělávacími potřebami. Tato kritéria jsou nově uvedena v návrhu ustanovení § 16a odst. 5 novely školského zákona, kterou aktuálně projednává Poslanecká sněmovna Parlamentu České republiky (sněmovní tisk 288).</p>"
---

<!-- imported from the old website -->

<p>Text navrhovaného ustanovení zní následovně: „<em>Závisí-li pomoc školského poradenského zařízení na posouzení zdravotního stavu dítěte, žáka nebo studenta, dbá školské poradenské zařízení na to, aby podklady pro výstupy poradenské pomoci byly opatřeny v souladu se zásadami lékařské vědy. Posouzení mentálního postižení dítěte nebo žáka pro účely tohoto zákona vždy vychází z hodnocení rozumových a adaptivních schopností dítěte nebo žáka v souvislostech jeho vývoje a jeho sociálního a kulturního prostředí</em>.“ </p><p>Ochránkyně podrobila toto problematické ustanovení novely právní analýze a dospěla k závěru, že by mělo být z návrhu novely <strong>bez náhrady vypuštěno</strong>. S tímto doporučením se obrátila na Výbor pro sociální politiku a Výbor pro vědu, vzdělání, kulturu, mládež a tělovýchovu Poslanecké sněmovny.</p><p>Pozměňovací návrh na vypuštění sporného ustanovení předkládá poslankyně Martina Berdychová (ANO).</p><p>Výhrady ochránkyně znějí ve stručnosti následovně.</p><p>Za prvé, návrh zákona ukládá školským poradenským zařízením nesplnitelnou povinnost v podobě <strong>vágně formulovaného dohledu nad postupy lékařů při posuzování zdravotního stavu</strong>.</p><p>Za druhé, dikce návrhu <strong>nepoužívá</strong> kritéria, která by byla obsažena v Mezinárodní klasifikaci nemocí (MKN-10) pro účely stanovení diagnózy mentálního postižení (F70-79). Přitom postup dle MKN-10 je v České republice považován za <strong>postup na náležité odborné úrovni dle zdravotnických předpisů</strong>. Nejasnost v kritériích používaných v oblasti zdravotnictví a školství může vést v krajních případech k tomu, že <strong>dítě, které není podle lékaře mentálně retardované, bude mít tento status při poskytování vzdělávání</strong>.</p><p>V reakci na argumenty zástupců Ministerstva školství, mládeže a tělovýchovy ochránkyně konstatuje, že vypuštění ustanovení § 16a odst. 5 z návrhu zákona <strong>nijak neohrozí</strong> vydání ústavně konformního prováděcího právního předpisu (tzv. katalogu podpůrných opatření) a <strong>neomezí možnosti přeřadit dítě s postižením do speciální školy či do redukovaného vzdělávacího programu</strong>.</p><p>Podrobnosti naleznete ve <a title="Otevření do nového okna" href="/uploads-importZvlastni_opravneni/Pripominky/2015/StanoviskoVOP-skolsky-zakon.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> stanovisku ochránkyně</a> (209.9 kB, Adobe Acrobat dokument).</p><p>S výjimkou zmíněného ustanovení však navrhovanou novelu školského zákona veřejná ochránkyně práv plně podporuje.</p><p>Problematickému ustanovení školského zákona se věnuje i článek Tomáše Habarta publikovaný v deníku Právo 20. 1. 2015. S laskavým svolením autora text jeho komentáře najdete <a title="Otevření do nového okna" href="/uploads-importVOP/Tiskove_zpravy_prilohy/habart-inkluze.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (120.4 kB, Adobe Acrobat dokument).</p>
