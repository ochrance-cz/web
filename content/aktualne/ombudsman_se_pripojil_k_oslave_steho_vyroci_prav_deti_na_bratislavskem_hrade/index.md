---
title: Ombudsman se připojil k oslavě stého výročí práv dětí na Bratislavském hradě
date: 2024-11-22T06:59:19.795Z
vystupy:
  - aktualita
perex: >
  <p>V&nbsp;letošním roce uplynulo 100 let od chvíle, kdy Liga národů vyhlásila
  tzv. Ženevskou deklaraci práv dítěte. Tehdy bylo poprvé v&nbsp;dějinách právo
  dětí zakotveno mezinárodním společenstvím. Připomínku důležitého výročí, která
  uctila pokrok v&nbsp;oblasti práv dětí, zorganizoval slovenský Úrad komisára
  pre deti. Uskutečnila se 20. listopadu, tedy na Světový den dětí,
  v&nbsp;Záhradnom pavilóně Bratislavského hradu.</p>
attachments: []
---
<p>Slavnostního setkání se zúčastnil také ombudsman Stanislav Křeček, který považuje ochranu práv dětí za prioritní: <em>&bdquo;Dnes nám zakotvení dětských práv připadá samozřejmé, avšak cesta k&nbsp;jejich současnému vnímání jako důležitých a nesporných, byla dlouhá. Od doby ustavení dětských práv Ženevskou deklarací, došlo k&nbsp;velkým posunům a úsilí chránit dětská práva se neustále zintenzivňuje. Dokladem toho je například role dětského ombudsmana, která existuje v&nbsp;řadě zemí. Jsem rád, že se k&nbsp;nim brzy přidá i Česká republika. Práva dětí je totiž potřeba nejen respektovat, ale také aktivně chránit a prosazovat.&ldquo;</em></p>

<p>Nutnost bdít nad ochranou práv dětí bylo hlavním mottem celé akce. Odrazilo se i ve společném přání účastníků, aby se nejen v&nbsp;zájmu dětí rok 2025 stal rokem lepších vztahů.</p>

<p>Tuto myšlenku, zformulovanou do písemné výzvy adresované celé společnosti, podepsal jako první slovenský prezident Peter Pellegrini: <em>&bdquo;My, dospelí, sme zodpovední za to, akým spôsobom im </em>[<em>dětem</em>]<em> vytvoríme priestor pre rast, aby prežili šťastné detstvo a&nbsp;odovzdali im aj dobrý príklad.&ldquo;</em></p>

<p>Výzvu tvoří desatero přání, které sestavil poradní orgán komisaře pro děti Jozefa Mikloška, složený z dětí a mládeže. Komisař ocenil, že tímto způsobem slovenské&nbsp;děti a mládež participují ve světě dospělých a oslovují jak děti, tak i dospělé na veřejném fóru.</p>

<p>Apoštolský nuncius Nicola Girasoli k výzvě připojil přání, abychom nejenom v roce lepších vztahů, ale vždy používali nejlevnější make-up, kterým je úsměv a tím dali svému okolí&nbsp;na&nbsp;vědomí, že jsme otevření a vstřícní.&nbsp;&nbsp;</p>

<blockquote>
<p><img alt="3a.jpg" src="https://www.ochrance.cz/aktualne/ombudsman_se_pripojil_k_oslave_steho_vyroci_prav_deti_na_bratislavskem_hrade/3a.jpg" /></p>
</blockquote>

<p>&nbsp;</p>

<p>&nbsp;</p>
