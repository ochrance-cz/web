---
title: "Recovery house: člověk s duševní nemocí na prvním místě"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/recovery-house-clovek-s-dusevni-nemoci-na-prvnim-miste/"
date: 2020-01-30
perex: "<p>Dne 29. ledna 2020 se zaměstnanci Kanceláře z odboru ochrany práv osob se zdravotním postižením zúčastnili semináře „Recovery house jako nástroj destigmatizace“. Na toto téma přednášeli Paul Baker (zakládající člen skupiny Hearing Voices a Intervoice) a také John Jenkins z International Mental Health Collaborating Network. Seminář proběhl v Brně v rámci projektu Podpora vzniku Center duševního zdraví I.  </p>"
---

<!-- imported from the old website -->

<p>Recovery house (česky zotavovací dům) je místo, ve kterém probíhá <b>komplexní – tělesné, psychické a sociální zotavení člověka s duševní nemocí</b>. V Itálii, kde neexistují psychiatrické nemocnice, alias léčebny, je hlavním způsobem podpora člověka s duševní nemocí v jeho komunitě. To znamená, že za lékaři, psychology, terapeuty a sociálními pracovníky člověk dochází, případně oni dochází za ním. U těch lidí, u kterých tento způsob podpory nezabírá pak jako <b>poslední možné řešení</b> nastupuje pobytová léčba v recovery house.</p> <p>Pobyt zde dobrovolný, nedobrovolná hospitalizace je výjimečná. Standardně proces zotavení probíhá po šest měsíců, ale <b>přístup je individuální</b> &ndash; u některých jedinců dle jejich volby probíhá kratší či delší dobu. Zotavení je postaveno na <b>úzké spolupráci sociálních pracovníků a zdravotních pracovníků</b>. Dochází zde např. k pomoci s řešením bydlení po odchodu z recovery house, ověření vhodnosti medikace, propojení s rodinou a přáteli, pomoc s nalezením uplatnění, atd. Řídící jsou potřeby každého člověka. Do procesu zotavení je zapojena <b>celá rodina, a to pomocí terapeutických sezení</b>.</p> <p>Jedním z důležitých aspektů je depatologizace – tedy odstranění škodlivých návyků a přístupů, jako jsou institucionální prvky (např. umělohmotné nádobí pro dospělé lidi, hromadné praní či vaření, jednotný čas vstávání a usínání bez ohledu na režim každého člověka). V recovery house platí hlavní zásada, že <b>člověk s duševní nemocí je na prvním místě</b>. Nic se neřeší bez jeho aktivní účasti člověka a s ohledem na jeho práva, protože zdraví je především každého vlastní zodpovědnost. </p> <p> </p> <p>Více o tomto typu služby se můžete dočíst v článku, který vyšel v Journal of Recovery in Mental Health: <a href="https://jps.library.utoronto.ca/index.php/rmh/article/view/31909" target="_blank">https://jps.library.utoronto.ca/index.php/rmh/article/view/31909</a>.    </p>
