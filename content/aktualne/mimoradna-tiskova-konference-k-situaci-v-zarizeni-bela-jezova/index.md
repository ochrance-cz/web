---
title: "Mimořádná tisková konference k situaci v zařízení Bělá-Jezová"
vystupy:
  - tz
oldUrl: "/aktualne/tiskove-zpravy-2015/mimoradna-tiskova-konference-k-situaci-v-zarizeni-bela-jezova"
date: 2015-10-13
perex: "<p>Situace dětí a rodin s dětmi v zařízení Bělá-Jezová je natolik vážná, že dochází k porušování Evropské úmluvy o lidských právech a Úmluvy o právech dítěte. Děti zde žijí v objektivně horších podmínkách, než mají čeští vězni. Mluvíme o bývalém vojenském zařízení, ve kterém v mnoha ohledech panují horší podmínky než v českých věznicích. Ve věznicích jsou umístěni lidé, kteří spáchali zločin a byli za to pravomocně odsouzeni. V Bělé jsou umístění lidé, které nikdo neodsoudil a žádný trest jim nebyl uložen. Že tímto zařízením prošly stovky dětí odporuje naší představě o České republice coby civilizované zemi. </p>"
---

<!-- imported from the old website -->

<p>Podmínky zajištěných cizinců jsem povinna kontrolovat dle zákona o veřejném ochránci práv. Zařízení pro zajištění cizinců Bělá-Jezová jsem poprvé navštívila v říjnu roku 2014. Zpráva o této návštěvě byla zveřejněna 18. února 2015. V té době zde bylo umístěno pět dětí. Již v této zprávě jsem konstatovala, že jsou podmínky pro pobyt dětí nepřijatelné a policii jsem doporučila, aby je sem neumisťovala.</p> <p>Druhá návštěva se uskutečnila 31. srpna 2015. Nacházelo se zde 147 dětí. Zatím poslední návštěva se konala 3. října a dětí zde bylo 100.</p> <p>Vzhledem ke skutečnosti, že má být zařízení Bělá-Jezová do budoucna primárně vyhrazeno rodinám s dětmi, považuji za nutné veřejnost informovat o podmínkách, jaké zde panují. Zjištěné skutečnosti se netýkají všech zadržených osob. Jedná se o souhrn případů, které jsem s kolegy v zařízení zaznamenala.</p> <p>Hlavní zjištění:</p><ul><li><span style="line-height: 17.92px; font-size: 12.8px;">Rodiče jsou poníženi před svými dětmi. Jsou do zařízení přepravováni v poutech. Jsou zavření za čtyřmetrovým plotem s ostnatým drátem. Nedokážou dětem vysvětlit důvody této situace.</span></li><li><span style="line-height: 17.92px; font-size: 12.8px;">Pro děti se jim nedostává ošacení a obuvi. Místo teplé obuvi pro ně mají jen plastové sandály, tzv. crocsy.</span></li><li><span style="line-height: 17.92px; font-size: 12.8px;">Děti jsou vyděšené z všudypřítomné uniformované bezpečností služby a z policistů.</span></li><li><span style="line-height: 17.92px; font-size: 12.8px;">Z nedostatku jiných aktivit si děti za ostnatým drátem hrají na policisty a vězně. Další jejich “hrou” je snaha prokopat si tunel pod plotem ven.</span></li><li><span style="line-height: 17.92px; font-size: 12.8px;">Malé dětské hřiště je dětem dostupné jen v omezeném časovém rozsahu. Některým z nich vůbec. Hřištěm se zde má na mysli jedna skluzavka a jedna prolézačka.</span></li><li><span style="line-height: 17.92px; font-size: 12.8px;">V areálu se nachází herna pro děti, kam se však všechny děti z kapacitních důvodů nedostaly. Část dětí neměla žádný přístup k volnočasovým aktivitám.</span></li><li><span style="line-height: 17.92px; font-size: 12.8px;">Matrace jsou často neomyvatelné a ve stavu, který odporuje základním hygienickým standardům. Okna jsou zamřížovaná a bez závěsů. Každý večer cizince z postelí vytáhne policie, někdy v helmách a kuklách, za účelem přepočítání.</span></li><li><span style="line-height: 17.92px; font-size: 12.8px;">Pokud děti spí, musí je rodiče vzbudit a postavit na nohy.</span></li><li><span style="line-height: 17.92px; font-size: 12.8px;">Některé matky ztratily kontakt se svým dítětem, které je s jiným členem rodiny v Německu; vypotřebovaly telefonní kartu na dva telefonáty a dále nemohou nic dělat. Až budou propuštěny, neví, kam jet dítě hledat.  </span></li><li><span style="line-height: 17.92px; font-size: 12.8px;">Umístění cizinci nejsou dostatečně informováni o své situaci. Nechápou, proč jsou umístěni v zařízení, které považují za vězení. Neví, proč jim byly odebrány mobilní telefony, hodinky, tkaničky, pásky, peníze apod.</span></li><li><span style="line-height: 17.92px; font-size: 12.8px;">Zásadním problémem je jazyková bariéra v komunikaci mezi cizinci a lékaři v zařízení, která přináší řadu nedorozumění a vzájemnou nedůvěru. Lékaři obtížně stanovují diagnózu, povaha zamýšleného výkonu se „vysvětluje“ posunky.</span></li><li><span style="line-height: 17.92px; font-size: 12.8px;">Nedostatek informovanosti je způsoben také absencí právní pomoci. Cizinci ubytovaní v tělocvičně a buňkách nevěděli o nabídce bezplatné právní pomoci. Na tu však mají všichni zadržení ze zákona právo.</span></li><li><span style="line-height: 17.92px; font-size: 12.8px;">V českém vězení má každý nárok na vycházky, teplé jídlo, židli, skříň a přímý přístup k toaletě. I to je víc než dostanou k dispozici mnozí cizinci zadržení v Bělé-Jezové.</span></li><li><span style="line-height: 17.92px; font-size: 12.8px;">Čtyřčlenná rodina, která je v zařízení umístěna po dobu 30 dní, je povinna za tento pobyt uhradit celkem 29 040 Kč.</span></li></ul><p><span style="line-height: 17.92px; font-size: 12.8px; background-color: initial;">Nedokážu po</span><span style="line-height: 17.92px; font-size: 12.8px; background-color: initial;">soudit, jaká traumata si odsud do budoucna odnesou a jaké to bude mít následky na jejich další život. Vím zcela určitě, že to vše podstupují zcela zbytečně.</span></p><p><span style="line-height: 17.92px; font-size: 12.8px;">Extrémní zranitelnost dětí a negativní dopad zajištění na jejich psychiku a zdravotní stav potvrzuje i řada odborných studií. Dle zvláštního zpravodaje OSN pro práva migrantů jsou děti vystavené detenci často traumatizovány a nedokážou pochopit, proč jsou „trestány“, když nespáchaly žádný zločin.</span><span style="line-height: 17.92px; font-size: 12.8px; background-color: initial;"></span></p> <p>Evropský soud pro lidská práva shledává porušení Úmluvy o právech dítěte a čl. 3 Evr. úmluvy, pokud zařízení vykazuje tyto znaky:</p> <ul><li><span style="line-height: 17.92px; font-size: 12.8px;">zařízení je obýváno především dospělými;</span></li><li><span style="line-height: 17.92px; font-size: 12.8px;">zařízení je pod viditelným dohledem policie;</span></li><li><span style="line-height: 17.92px; font-size: 12.8px;">zařízení nedokáže dětem nabídnout vyžití, které by je zabavilo.  </span></li></ul><span style="font-size: 12.8px; line-height: 17.92px; background-color: initial;">Bělá-Jezová všechny tři body naplňuje. Asi by bylo možné akceptovat provizorní podmínky v uprchlickém táboře pro tisíce lidí na okraji válečné zóny. Takové podmínky však není možné přijmout uprostřed střední Evropy. Věřím, že je v silách naší země poskytnout těm pár stům lidí podmínky odpovídající standardu 21. století. A nezpůsobovat jejich dětem traumata, jaká bychom nikdy nechtěli způsobit těm našim.</span><br /> <p>Ti lidé nic neprovedli. Nebyli nikým odsouzeni. Přesto je necháváme trpět. Zbytečně.</p><p> </p><p><b>Celé zprávy se zjištěními z návštěv zařízení v Bělé-Jezové najdete <a href="/ochrana-osob-omezenych-na-svobode/zarizeni/zarizeni-pro-cizince/">zde</a></b>.</p> <p>Prezentace k tiskové konferenci: <a href="https://www.slideshare.net/secret/kU7q2RAaSVxNc" style="line-height: 17.92px; font-size: 12.8px;">kU7q2RAaSVxNc</a></p><p><a href="https://goo.gl/photos/rb62TT7nxZbXFrF98" target="_blank">Fotografie ze zařízení ke stažení</a></p>
