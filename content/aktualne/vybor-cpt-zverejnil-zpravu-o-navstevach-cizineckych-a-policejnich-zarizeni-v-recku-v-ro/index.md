---
title: "Výbor CPT zveřejnil zprávu o návštěvách cizineckých a policejních zařízení v Řecku v roce 2016"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/vybor-cpt-zverejnil-zpravu-o-navstevach-cizineckych-a-policejnich-zarizeni-v-recku-v-ro/"
date: 2017-10-02
perex: "<p>Evropský výbor pro zabránění mučení a nelidskému nebo ponižujícímu zacházení nebo trestání (CPT) aktuálně zveřejnil zprávu o dvou ad hoc návštěvách, které reagovaly na zvýšené riziko špatného zacházení kvůli extrémní zátěži Řecka z důvodu vlny migrujících cizinců. Zprávy a související vyjádření vlády výbor zveřejňuje na žádost úřadů dotčeného státu.</p>"
---

<!-- imported from the old website -->

<p>Návštěvy proběhly v dubnu a červenci 2016 – částečně tedy ze zprávy poznáme vývoj situace včetně zřizování tzv. hotspotů k provádění vstupních procedur. Zjištěná a popsaná situace je velmi vážná. Podmínky v zařízeních pro cizince byly velmi zhoršené, hotspoty byly přeplněné a vyznačovaly se velkou mírou vnitřního násilí, nezajištěním zdravotní péče a nezajištěním ochrany zvlášť zranitelným skupinám, včetně dětí a obětí mučení.</p> <p>Zvláštní pozornost CPT věnoval právě dětem. Ačkoli v zásadě nemají být umisťovány do detenčních podmínek, fakticky se tak dělo na dlouhé časové úseky, pod různými právními tituly. Část cizinců však ani neměla žádné rozhodnutí o detenci. Podmínky, ve kterých byly děti drženy, byly velmi zlé.</p> <p>Nejhorší byla situace na policejních stanicích, kde byla rovněž a řada cizinců držena po dobu týdnů v podmínkách, které podle názoru Výboru dosáhly úrovně nelidského a ponižujícího zacházení.</p> <p>Zveřejněná zpráva je velmi specifická: je zajímavá právě věrným popisem krizových podmínek, na které musel CPT reagovat formulováním přiměřených doporučení a jeho delegace také okamžitě projednala některé poznatky s národními úřady (podle článku 8 odst. 5 Úmluvy o zabránění mučení).  </p><p> Zpráva a vyjádření vlády jsou zveřejněny <a title="Otevření do nového okna" href="http://www.coe.int/en/web/cpt/-/report-to-the-greek-government-on-the-visits-to-greece-carried-out-by-the-european-committee-for-the-prevention-of-torture-and-inhuman-or-degrading-tr" class="_blank" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p>
