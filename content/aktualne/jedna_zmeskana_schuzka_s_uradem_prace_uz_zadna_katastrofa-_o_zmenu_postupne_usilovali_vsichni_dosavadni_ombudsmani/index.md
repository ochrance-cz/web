---
title: Jedna zmeškaná schůzka s úřadem práce? Už žádná katastrofa. O změnu
  postupně usilovali všichni dosavadní ombudsmani
date: 2025-10-16T08:05:00
vystupy:
  - tz
perex: <p>Nezaměstnaní si v&nbsp;minulosti nemohli dovolit zapomenout na žádnou
  ze svých schůzek na úřadu práce. Jakmile se nedostavili a nedoložili vážný
  důvod, který jim ve schůzce zabránil, úřad je automaticky vyřadil z evidence.
  V důsledku toho za ně přestal stát hradit zdravotní pojištění. Na přílišnou
  tvrdost takového pravidla upozorňoval během svého působení každý
  z&nbsp;ombudsmanů i doposud jediná ombudsmanka.&nbsp;Jejich úsilí se však do
  zákona promítlo až nyní.</p>
attachments:
  - title: Vyřazení z evidence uchazečů o zaměstnání úřadem práce (leták ombudsmana)
    link: https://www.ochrance.cz/letaky/vyrazeni-z-evidence-up/vyrazeni-z-evidence-up.pdf
  - title: Sborník stanovisek ombudsmana „Nezaměstnaní a úřad práce“
    link: https://www.ochrance.cz/media/sbornik_nezamestnani_a_urad_prace.pdf
---
<p>Splést si datum schůzky, nebo na ni jednoduše úplně zapomenout? Stává se. Když však jde o stanovenou schůzku nezaměstnaného člověka s referentem úřadu práce, může mít takové nedopatření vážné následky. Od 1. října tohoto roku je však zákon benevolentnější. První zmeškanou schůzku za období dvanácti měsíců po sobě uchazeči o zaměstnání totiž toleruje.</p>
<blockquote>
<p>
<strong>Vyřazení uchazeče o zaměstnání – nové pravidlo od 1. října 2025&nbsp;</strong></p>
<ul>
<li>Jedno zmeškání schůzky na úřadu práce během 12 měsíců (i bez doložení vážného důvodu)&nbsp; → nic se neděje.</li>
<li>Opakované zmeškání bez vážného důvodu →&nbsp; vyřazení z&nbsp;evidence úřadu práce.</li>
<li>
<p>Pozor! Pokud je uchazeč evidován postupně na více kontaktních místech úřadu práce, pravidlo 12 měsíců platí pro všechny evidence souhrnně.</p>
<p>&nbsp;</p>
<p>Viz 
<a href="https://www.e-sbirka.cz/sb/2004/435?zalozka=text">zákon o zaměstnanosti § 31 písm. c)</a></p></li></ul></blockquote>
<p>O shovívavější přístup k&nbsp;nezaměstnaným v&nbsp;minulosti usilovali ombudsmani Otakar Motejl a Pavel Varvařovský, stejně jako ombudsmanka Anna Šabatová. Rovněž současný ombudsman Stanislav Křeček vstřícnou úpravu legislativy vítá: 
<i>„Zákon nově projevuje pochopení vůči lidské chybě a to je revoluční změna. Dříve úřady práce trvaly na doložení pádných důvodů, kdykoli evidovaný člověk nepřišel ve stanovený termín. V&nbsp;opačném případě jej vyřadily z&nbsp;evidence. Omluvenkou mohly být jen závažné okolnosti, jako například zdravotní důvody nebo péče o malé dítě. Z praxe vím, že&nbsp;úřady práce v&nbsp;tomto bývaly značně nekompromisní.“&nbsp;</i></p>
<p>Vyřazení člověka z&nbsp;evidence úřadu práce má přitom vážné finanční dopady. Především to znamená, že mu stát přestává hradit zdravotní pojištění. Pokud pobíral podporu v&nbsp;nezaměstnanosti, je povinen ji vrátit. Zároveň vypadává ze&nbsp;
<a href="https://www.mpsv.cz/pomoc-v-hmotne-nouzi#sphn">systému hmotné nouze</a> a&nbsp;může získat maximálně dávku 
<a href="https://www.mpsv.cz/pomoc-v-hmotne-nouzi#mop">mimořádné okamžité pomoci</a>. Úřad práce tím však netrestá jen samotné provinilce. Situace se citelně dotýká i jejich rodin.&nbsp;</p>
<blockquote>
<p>
<strong>Problematikou vyřazování uchazečů o zaměstnání z&nbsp;evidence úřadu práce se v&nbsp;minulosti zabývaly také správní soudy.</strong></p>
<p>Podle správních soudů je vyřazení uchazeče z&nbsp;evidence krajním opatřením, nikoli běžným nástrojem řešení agendy úřadu práce. Role tohoto úřadu spočívá především v&nbsp;pomoci potřebným, nikoliv v&nbsp;tvrdém trestání a&nbsp;odmítání pomoci každému, kdo byť jen nepatrně pochybil.</p>
<p>Více např. v&nbsp;rozsudcích Nejvyššího správního soudu:</p>
<ul>
<li>
<a href="https://vyhledavac.nssoud.cz/?teaserFilledSearch=AND:oznacenivecidelenesenat:|AND:oznacenivecidelenerejstrikovaznackaSID:|AND:oznacenivecideleneporadovecislo:|AND:oznacenivecidelenerok:|AND:oznacenivecidelenecislojednaci:|AND:oznacenivecivcelku:4%20Ads%20161/2008-101">ze&nbsp;dne 30. 3. 2009, č.&nbsp;j. 4 Ads 161/2008-101</a></li>
<li>
<a href="https://vyhledavac.nssoud.cz/?teaserFilledSearch=AND:oznacenivecidelenesenat:|AND:oznacenivecidelenerejstrikovaznackaSID:|AND:oznacenivecideleneporadovecislo:|AND:oznacenivecidelenerok:|AND:oznacenivecidelenecislojednaci:|AND:oznacenivecivcelku:3%20Ads%20349/2017-28">ze&nbsp;dne 4. 4. 2019, č.&nbsp;j. 3 Ads 349/2017-28</a></li>
<li>
<a href="https://vyhledavac.nssoud.cz/?teaserFilledSearch=AND:oznacenivecidelenesenat:|AND:oznacenivecidelenerejstrikovaznackaSID:|AND:oznacenivecideleneporadovecislo:|AND:oznacenivecidelenerok:|AND:oznacenivecidelenecislojednaci:|AND:oznacenivecivcelku:1%20Ads%2052/2021-31">ze dne 11. 5. č. j. 1 Ads 52/2021-31</a></li></ul></blockquote>
