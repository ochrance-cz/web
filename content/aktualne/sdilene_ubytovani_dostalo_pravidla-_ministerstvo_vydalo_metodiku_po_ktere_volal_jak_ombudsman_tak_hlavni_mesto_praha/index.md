---
title: Sdílené ubytování dostalo pravidla. Ministerstvo vydalo metodiku, po
  které volal jak ombudsman, tak hlavní město Praha
date: 2022-08-25T08:01:52.264Z
vystupy:
  - tz
perex: >
  <p>Poskytování krátkodobého ubytování v&nbsp;bytech nebo rodinných domech
  například prostřednictvím online platforem typu Airbnb upravuje nová metodika
  Ministerstva pro místní rozvoj. Ta shrnuje možnosti a povinnosti stavebních
  úřadů. Veřejný ochránce práv již dříve upozorňoval, že nabízení krátkodobých
  pronájmů v&nbsp;rozporu s&nbsp;kolaudačním rozhodnutím ve stavbách určených
  pro trvalé bydlení je obcházením stavebního zákona a majitelé by měli takové
  byty nechat rekolaudovat. Podobný postoj mají i představitelé hlavního města,
  které se s přemírou krátkodobých pronájmů dlouhodobě potýká. Za užívání stavby
  v&nbsp;rozporu s&nbsp;kolaudačním rozhodnutím přitom vlastníkům hrozí až
  půlmilionová pokuta.&nbsp;&nbsp;</p>
attachments:
  - title: Metodická pomůcka - Poskytování ubytovacích služeb ve stavbách určených
      pro bydlení
    file: https://www.mmr.cz/cs/ministerstvo/stavebni-pravo/stanoviska-a-metodiky/uzemni-rozhodovani-a-stavebni-rad/poskytovani-ubytovacich-sluzeb-ve-stavbach-urcenyc/
---
<p>Rozmach sdíleného ubytování nepříznivě zasáhl především obyvatele centra Prahy a dalších měst, kde byty místo dlouhodobých nájemníků nebo vlastníků obývají turisté přicházející jen na několik dní. Využívání prostor určených pro trvalé bydlení jako &bdquo;hotelových pokojů&ldquo; je přitom problematické nejen pro sousedy, ale také z&nbsp;pohledu předpisů: <em>&bdquo;Na ubytovací služby se například vztahují přísnější pravidla v&nbsp;oblasti požární ochrany. Z&nbsp;hlediska živnostenského zákona se zase mohou majitelé dopouštět nedovoleného podnikání, pokud za sdílené bydlení skrývají soustavnou komerční činnost. A problém je tady i z&nbsp;pohledu stavebního zákona, protože využívat místa určená k&nbsp;trvalému bydlení na krátkodobé pronájmy hotelového typu v&nbsp;rozporu s&nbsp;kolaudačním rozhodnutím dané stavby, je nezákonné.&ldquo;</em> upozornil ombudsman Stanislav Křeček.</p>

<p>Ve svém šetření se zaměřil právě na oblast stavebních předpisů. Zajímal ho postup Ministerstva pro místní rozvoj (MMR) a jeho metodické vedení stavebních úřadů. Aktuální vydání metodiky vítá jako krok k&nbsp;nastavení jasných pravidel pro dosud živelně se vyvíjející oblast sdíleného ubytování. <em>&bdquo;Jsem rád, že Ministerstvo pro místní rozvoj podrobně a prakticky popsalo, jak mají stavební úřady postupovat,&ldquo;</em> dodal ombudsman.&nbsp;</p>

<p>S&nbsp;podezřením, že je byt nebo dům používaný v&nbsp;rozporu s&nbsp;kolaudačním rozhodnutím, se může na stavební úřad obrátit typicky například živnostenský úřad, a to ve chvíli, kdy zjistí, že je nemovitost předmětem podnikání. Ozvat se ale mohou také sousedé, kteří zaznamenají častější pravidelnou výměnu lidí v&nbsp;bytě či domě.</p>

<p>Kromě ověření příslušné projektové a další dokumentace pak může stavební úřad podle metodiky přistoupit i ke kontrolní prohlídce a přizvat na ni například také orgán požární ochrany nebo právě živnostenský úřad. Pokud zjistí, že je stavba využívaná nepovoleným způsobem a vlastník stavby v&nbsp;něm bude i přes výzvu pokračovat, může stavební úřad užívání stavby zakázat. Řešením je, pokud vlastník požádá o změnu v&nbsp;užívání stavby, takzvanou rekolaudaci.</p>

<p>Pražská radní pro oblast legislativy, veřejné správy a podpory bydlení Hana Kordová Marvanová, která se problematice poskytování krátkodobých ubytovacích služeb v&nbsp;nemovitostech určených k&nbsp;trvalému bydlení od počátku svého mandátu věnuje, k&nbsp;tomu dodává: <em>&bdquo;Vydaná metodika MMR pro stavební úřady a její uplatňování může pomoci účinně zabránit tomu, aby se velké množství bytů, zejména v&nbsp;centru Prahy, změnilo v&nbsp;hotelové apartmány, což má negativní dopad na ceny bydlení, a navíc způsobuje vylidňování centra města a obtěžuje stávající obyvatele, kteří trvale v&nbsp;domech bydlí&ldquo;</em>.</p>
