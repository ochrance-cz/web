---
title: Jak posílit ochranu lidských práv v České republice? Ombudsman čerpal ze
  zkušeností z Norska
date: 2024-02-27T09:44:05.491Z
vystupy:
  - tz
perex: >
  <p>Ombudsman Stanislav Křeček a zástupce ombudsmana Vít Alexander Schorm dnes
  představili, jak se jejich úřad připravuje na případné další rozšiřování
  působnosti v&nbsp;oblasti ochrany lidských práv. V&nbsp;posledních čtyřech
  letech ombudsman využil 38 a čtvrt milionu korun z projektu Norských fondů<a
  href="#_ftn1">[1]</a> k obohacení práce v současných agendách s lidskoprávním
  přesahem o řadu výzkumů, zpráv či doporučení a další aktivity zaměřené na
  odborníky i laickou veřejnost. I díky partnerství s&nbsp;<a
  href="https://www.nhri.no/en/">norskou národní lidskoprávní institucí</a>
  získali zaměstnanci Kanceláře ombudsmana zkušenosti s&nbsp;metodami práce
  typickými pro instituce s&nbsp;širokým mandátem k&nbsp;ochraně lidských práv.
  Využívají je už ve své současné práci, a zužitkují je především při případné
  proměně veřejného ochránce práv v takzvanou&nbsp;národní lidskoprávní
  instituci (<a
  href="https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/">NHRI</a>)
  či při zřízení dětského ombudsmana. Obojí předpokládá připravovaná <a
  href="https://odok.cz/portal/veklep/material/ALBSCSSKUT84/">novela zákona o
  veřejném ochránci práv</a>. Její projednání má ve čtvrtek 29. února <a
  href="https://vlada.gov.cz/cz/ppov/lrv/programy-zasedani-a-vasledky/program-306--zasedani-lrv-29-2-2024-a-jeho-vysledky-211667/">na
  programu Legislativní rada vlády</a>.</p>
attachments:
  - title: Tisková zpráva
    file: https://www.ochrance.cz/aktualne/jak_posilit_ochranu_lidskych_prav_v_ceske_republice_ombudsman_cerpal_ze_zkusenosti_z_norska/tz_-_zaver_projektu_nf_lp-pdp3-001.pdf
  - title: Stručné shrnutí výstupů projektu
    file: https://www.ochrance.cz/aktualne/jak_posilit_ochranu_lidskych_prav_v_ceske_republice_ombudsman_cerpal_ze_zkusenosti_z_norska/strucne_shrnuti_vystupu_projektu_nf_lp-pdp3-001.pdf
---


{{< youtube "KuaxiuLHR2w" >}}



<p>Práci na projektu Norských fondů se v&nbsp;Kanceláři ombudsmana od ledna 2020 do konce roku 2023 věnovalo průměrně jedenáct zaměstnanců, z&nbsp;nich osm na plný úvazek. Specializovali se na oblasti, jako je ochrana ohrožených dětí a jejich rodin, prosazování rovného zacházení a ochrana před diskriminací nebo prevence špatného zacházení s&nbsp;lidmi omezenými na svobodě. Součástí projektu bylo například i testování srozumitelnosti úředních textů nebo příprava odborných materiálů, jako jsou připomínky k&nbsp;návrhům právních předpisů, vyrozumění vládě nebo vyjádření pro mezinárodní organizace.</p>

<p>Mezi praktické výstupy pro nejširší veřejnost patří například příručky <a href="https://eso.ochrance.cz/Nalezene/Edit/10724">pro rodiče</a> a <a href="https://eso.ochrance.cz/Nalezene/Edit/12506">zaměstnavatele</a> týkající se rovného zacházení na trhu práce nebo <a href="https://eso.ochrance.cz/Nalezene/Edit/12508">doporučení</a>, jak se mají zaměstnavatelé vyhnout diskriminaci na pracovišti. Lidé také mohou absolvovat <a href="https://diskriminace.netventic.net/login">e-learning</a> základů antidiskriminačního práva. Dětem, rodičům nebo třeba vyučujícím je určená <a href="https://deti.ochrance.cz/aktualne/chces_konecne_porozumet_umluve_o_pravech_ditete/">Úmluva o právech dítěte ve znění srozumitelném dětem</a> a <a href="https://www.youtube.com/playlist?list=PLWNv_IxgJdEJRcfAUHCC1fZ6J1NiW4qh2">série videí</a> o působnosti ombudsmana.</p>

<p>V rámci podpory práv dětí se v&nbsp;Kanceláři ombudsmana konala <a href="https://www.ochrance.cz/aktualne/deti_na_ombudsmanske_konferenci_zjistovaly_jak_jim_muze_pomahat_verejny_ochrance_prav-_politici_a_odbornici_mezitim_diskutovali_o_detskem_ombudsmanovi/">dětská konference</a> a následně se žáci středních a základních škol v&nbsp;participačních skupinách věnovali <a href="https://deti.ochrance.cz/aktualne/zkusme_to_zmenit/">přemýšlení o změnách ve svých školách</a>, <a href="https://deti.ochrance.cz/aktualne/stredoskolaci_chteji_menit_svet_kolem_sebe_dnes_nam_predstavili_sve_napady/">přípravě projektů</a> na zlepšení svého okolí, a diskuzím o <a href="https://deti.ochrance.cz/aktualne/muze_se_stretavat_pravo_na_soukromi_s_pravem_na_sdileni_informaci/">právu na soukromí</a> nebo o <a href="https://deti.ochrance.cz/aktualne/je_tezke_pomerovat_mezi_jednotlivymi_pravy/">poměřování mezi jednotlivými právy</a>.&nbsp;</p>

<p>Na workshopech sdílel veřejný ochránce práv s odborníky zjištění například z&nbsp;výzkumů zabývajících se dobrou praxí při <a href="https://www.ochrance.cz/aktualne/ombudsman_zmapoval_dobrou_praxi_pri_zajistovani_dustojneho_bydleni_pro_lidi_ze_zranitelnych_skupin-_dari_se_predevsim_diky_dostatecne_podpore_lidi_pri_zabydlovani_i_zarukam_pro_vlastniky_bytu/">zajišťování bydlení pro zranitelné skupiny obyvatel</a>, <a href="https://www.ochrance.cz/projekty/posileni-aktivit/11_29_pristupnost_a_bezbarierove_uzivani_staveb_prezentace.pdf">přístupností</a> budov i služeb pro lidi s&nbsp;postižením nebo <a href="https://eso.ochrance.cz/Nalezene/Edit/9920">situací pracovníků z&nbsp;jiných státu Evropské unie</a>. Mezi osmi doporučeními týkajícími se ochrany ohrožených dětí a jejich rodin jsou například ta, jak by <a href="https://eso.ochrance.cz/Nalezene/Edit/12304">vězeňská služba</a> a <a href="https://eso.ochrance.cz/Nalezene/Edit/12302">orgány sociálně právní ochrany dětí</a> mohly zlepšit setkávání a ostatní kontakty dětí s&nbsp;vězněnými rodiči. Další doporučení se týkají například <a href="https://eso.ochrance.cz/Nalezene/Edit/9872">vyhledávání pěstounů na přechodnou dobu</a> nebo <a href="https://www.ochrance.cz/projekty/posileni-aktivit/7_Doporuceni-ochrance-ve-veci-zvyseni-odmen-pestounum-na-prechodnou-dobu.pdf">zvýšení jejich odměn</a>.</p>

<p>Veřejný ochránce práv také sledoval, jak zařízení, kde jsou lidé omezení na osobní svobodě, plní jeho dosavadní doporučení. Pracovníci Kanceláře ombudsmana si to ověřili v celkem dvaceti zařízeních různého typu &ndash; od věznic, přes policejní cely, psychiatrické nemocnice a zařízení pro cizince až po dětské domovy.</p>

<p><em>&bdquo;Postupné rozšiřování působnosti ombudsmana o lidskoprávní agendy s sebou už v&nbsp;minulosti&nbsp; přineslo posun od pomoci konkrétním stěžovatelům s jejich individuálními těžkostmi, například při jednání s úřady, také ke sledování obecných témat a snaze o systémové řešení nedostatků. Díky projektu jsme si tento přístup mohli intenzivně zkoušet,&ldquo; </em>přiblížil ombudsman Stanislav Křeček.</p>

<p><em>&bdquo;Myslím, že jsme se mohli dobře připravit i na další změny, které by s&nbsp;sebou nesla přeměna veřejného ochránce práv v&nbsp;takzvanou národní lidskoprávní instituci (NHRI). Jednou z&nbsp;nich je samotný výběr témat, kterým se budeme věnovat. Vloni na podzim jsme k&nbsp;možnému zřízení NHRI v České republice s&nbsp;norským partnerem uspořádali </em><a href="https://www.ochrance.cz/aktualne/dozvuky_ombudsmanskeho_setkani_expertu_na_lidska_prava_narodni_lidskopravni_instituce_nhri_si_jako_nezavisly_prostrednik_mezi_statem_obcanskou_spolecnosti_i_verejnosti_musi_nejdrive_ziskat_jejich_duveru/"><em>mezinárodní kulatý stůl</em></a><em>. I tam opakovaně zaznělo, že stanovení priorit je pro instituce s&nbsp;širokým mandátem k&nbsp;ochraně lidských práv nezbytné,&ldquo;</em> připomněl zástupce ombudsmana Vít Alexander Schorm. Neméně důležité je podle něj také dlouhodobé sledování vybraných oblastí.</p>

<p>Tuto metodu práce i stanovení priorit si už veřejný ochránce práv prakticky vyzkoušel, když po uplynulé čtyři roky monitoroval naplňování práva na rovné zacházení. Výsledkem jsou čtyři monitorovací zprávy (spisové značky: <a href="https://eso.ochrance.cz/Nalezene/Edit/9218">62/2020/DIS</a>, <a href="https://eso.ochrance.cz/Nalezene/Edit/10620">89/2021/DIS</a>, <a href="https://eso.ochrance.cz/Nalezene/Edit/11782">16/2023/DIS</a> a <a href="https://eso.ochrance.cz/Nalezene/Edit/12504">55/2023/DIS</a>)&nbsp; shrnující vývoj ve vybraných&nbsp;oblastech. Těmi jsou vzdělávání Romů, rovné odměňování mužů a žen a také některé procesní otázky</p>

<p>Ombudsman v&nbsp;těchto zprávách například upozornil, že zastaralá diagnostika nemusí u romských žáků správně odlišit vrozené rozumové schopnosti a vliv prostředí. V&nbsp;poslední zprávě proto Ministerstvu školství mimo jiné doporučil, aby školská poradenská zařízení vedlo k častějšímu využívání moderních diagnostických nástrojů.</p>

<p><em>Norské fondy podporují projekty v&nbsp;České republice již dvacet let. Všechny programy a předem definované projekty jsou výsledkem bilaterálních jednání mezi českou a norskou vládou. Jsem velmi rád, že projekt Posílení aktivit veřejného ochránce práv byl v&nbsp;tomto období podpořen a přispěl ke zlepšení situace některých ohrožených a marginalizovaných skupin obyvatel, jako jsou lidé s&nbsp;postižením či vězněné osoby,&ldquo; </em>uvedl v&nbsp;souvislosti s&nbsp;uzavřením projektu velvyslanec Norského království v Praze Victor Conrad Rønneberg.</p>

<p>Ocenil také, že by i v&nbsp;České republice nyní mohla díky novele zákona o veřejném ochránci práv vzniknout národní lidskoprávní instituce (NHRI): &bdquo;<em>Většina zemí Evropské unie již NHRI má a je to pevná součást právního státu &ndash; nezávislý pozorovatel a poradce pro orgány státní správy</em>. <em>Pevně věřím, že tímto dojde k&nbsp;dalšímu systematickému zlepšení na poli lidských práv, a to i v&nbsp;souvislosti s&nbsp;aktuálními výzvami jako je migrace z&nbsp;Ukrajiny, pokračující diskriminace Romů nebo nedostatečně řešený problém domácího a sexuálního násilí,&ldquo; </em>doplnil norský velvyslanec<em>.</em>&nbsp;</p>

<p>&nbsp;</p>

<blockquote>
<h4><strong>Stručná statistika hlavních výstupů projektu 2020&ndash;2023</strong></h4>

<p><strong>&nbsp;Vydali jsme:</strong></p>

<p>20 zpráv z následných návštěv zařízení, kde mohou být lidé omezení na osobní svobodě</p>

<p>8 doporučení týkajících se ochrany ohrožených dětí a jejich rodin</p>

<p>4 monitorovací zprávy o naplňování práva na rovné zacházení v oblastech vzdělávání Romů, rovného odměňování žen a mužů a některých procesních otázkách</p>

<p>4 doporučení v oblasti práva na rovné zacházení</p>

<p><a href="https://www.ochrance.cz/projekty/posileni-aktivit/umluva_crpd-logo.pdf">Úmluvu o právech osob se zdravotním postižením ve snadném čtení</a></p>

<p><a href="https://deti.ochrance.cz/aktualne/chces_konecne_porozumet_umluve_o_pravech_ditete/">Úmluvu o právech dítěte ve znění srozumitelném dětem</a></p>

<p>L<a href="https://deti.ochrance.cz/media/jsem_v_dd_nebo_vu-prezentace_na_web_prezentace.pdf">eták pro děti ve výchovných ústavech nebo dětských domovech</a></p>

<p>Odborný článek <a href="https://www.pravniprostor.cz/clanky/ustavni-pravo/vznik-narodni-lidskopravni-instituce-v-ceske-republice-v-cem-se-lze-inspirovat-v-norsku"><em>Vznik národní lidskoprávní instituce v České republice &ndash; v čem se lze inspirovat v&nbsp;Norsku?</em></a></p>

<p>&nbsp;</p>

<p><strong>Připravili jsme:</strong></p>

<p>37 odborných materiálů, jako jsou legislativní doporučení, připomínky a vyjádření veřejného ochránce práv&nbsp;</p>

<p>7 videí pro <a href="https://www.youtube.com/playlist?list=PLWNv_IxgJdEJRcfAUHCC1fZ6J1NiW4qh2">děti #AničkaVloguje</a> o působnosti ombudsmana</p>

<p>6 modulů e-learningového kurzu <a href="https://diskriminace.netventic.net/login">Základy antidiskriminačního práva</a>&nbsp;</p>

<p>5 výzkumů z&nbsp;oblasti práva na rovné zacházení a navazujících workshopů pro odborníky i veřejnost</p>

<p>4 interní školení pro zaměstnance Kanceláře ombudsmana týkající se lidskoprávní a ústavněprávní perspektivy v práci Kanceláře veřejného ochránce práv</p>

<p>Kulatý stůl <em>Srozumitelnost ve veřejné správě </em>pro úředníky, soudce i další odborníky</p>

<p>P<a href="https://deti.ochrance.cz/aktualne/nase_konference_pro_deti_je_v_plnem_proudu/">rvní ombudsmanskou konferenci pro děti</a></p>

<p>Setkání tří dětských participačních skupin</p>

<p>&nbsp;</p>

<p><strong>Proškolili jsme:</strong></p>

<p>326 odborných zaměstnanců zařízení, ve kterých se nachází nebo mohou nacházet lidé omezení na osobní svobodě</p>

<p>506 pracovníků v&nbsp;sociální oblasti</p>

<p>&nbsp;</p>

<p>Přehled projektových aktivit i s odkazy na jednotlivé výstupy je dostupný v&nbsp;příloze tiskové zprávy,&nbsp; případně na webové stránce <a href="https://www.ochrance.cz/projekty/posileni-aktivit/">https://www.ochrance.cz/projekty/posileni-aktivit/</a></p>
</blockquote>

<hr />
<p><a href="#_ftnref1"><strong><strong>[1]</strong></strong></a> Projekt <em>Posílení aktivit veřejného ochránce práv v ochraně lidských práv (směrem k ustanovení Národní lidskoprávní instituce v ČR)</em>, číslo projektu: LP‑ PDP3-001. Tento projekt je financován z prostředků fondů EHP a Norska 2014&ndash;2021 a státního rozpočtu ČR.</p>
