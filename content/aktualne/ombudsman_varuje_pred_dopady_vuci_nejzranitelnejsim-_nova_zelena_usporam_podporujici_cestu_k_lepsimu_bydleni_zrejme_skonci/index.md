---
title: Ombudsman varuje před dopady vůči nejzranitelnějším. Nová zelená úsporám,
  podporující cestu k lepšímu bydlení, zřejmě skončí
date: 2026-02-16T07:49:00
vystupy:
  - tz
perex: >-
  <p>Bez včasného upozornění možná zanikne 

  <a href="https://novazelenausporam.cz/">Nová zelená úsporám</a>, dotace, která trvala již šestnáct let. Za tu dobu pomohla více než půl milionu domácnostem snížit účty za energie, či zlepšit bydlení. Pro některé zároveň představovala jedinou možnost, jak vůbec dosáhnout na důstojný domov. Ombudsman Stanislav Křeček proto apeluje na premiéra Andreje Babiše, aby vláda dotační program zachovala.</p>
attachments:
  - title: Dopis ombudsmana premiérovi
    file: https://www.ochrance.cz/aktualne/ombudsman_varuje_pred_dopady_vuci_nejzranitelnejsim-_nova_zelena_usporam_podporujici_cestu_k_lepsimu_bydleni_zrejme_skonci/7811-2026_uv_cr_premier_zelena_usporam.pdf
---
<p>
<i>„Zaznamenal jsem znepokojení občanů ohledně budoucnosti programu Nová zelená úsporám. Plány na jeho výrazné omezení či zrušení vyvolávají obavy zejména mezi seniory, osobami se zdravotním postižením či nízkopříjmovými rodinami</i>. 
<i>Apeluji proto na vládu, aby</i> 
<i>zvážila zachování dotace, a podpořila tak šance občanů na dostupné a důstojné bydlení</i>, “ vyzývá ombudsman Stanislav Křeček.&nbsp;</p>
<blockquote>
<p>
<strong>Nová zelená úsporám</strong></p>
<p>Nejefektivnější dotační program v ČR zaměřený na úspory energie v budovách určených pro trvalé bydlení.</p>
<p>
<strong>Program Nová zelená úsporám podporuje</strong></p>
<ul>
<li>Zateplení rodinných a bytových domů </li>
<li>Stavbu rodinných a bytových domů s velmi nízkou energetickou náročností</li>
<li>Nákup bytové jednotky v novém bytovém domě</li>
<li>Solární termické a fotovoltaické systémy</li>
<li>Výměnu neekologických zdrojů tepla za tepelná čerpadla či zdroje na biomasu</li>
<li>Akumulační nádrže na zachytávání dešťové vody, využívání odpadní vody</li>
<li>Zelené střechy</li>
<li>Využívání tepla z odpadní vody, ohřev vody</li>
<li>Systémy řízeného větrání se zpětným získáváním tepla </li>
<li>Pořízení a instalaci dobíjecích stanic pro osobní vozidla</li></ul>
<p>
<a href="https://sfzp.gov.cz/dotace-a-pujcky/nova-zelena-usporam/">Zdroj informací SFŽP</a></p></blockquote>
<p>Hlavní důvody pro zachování programu shrnul Stanislav Křeček v&nbsp;dopise, který adresoval premiérovi Andreji Babišovi. Jedním z&nbsp;nich je i unáhlenost, s&nbsp;jakou by změny měly nastat.</p>
<p>
<i>„Omezení doposud stabilního a dlouhodobě fungujícího dotačního programu považuji za naprosto nepředvídatelný krok, který měl být oznámen se značným časovým předstihem. Negativně zasáhne do osudů mnoha domácností. Pro ty nejzranitelnějších z&nbsp;nich to může dokonce znamenat pád do chudoby,“&nbsp;</i>obává se Stanislav Křeček.</p>
<p>Nejzávažněji důsledky případného zrušení „zelené dotace“ pocítí lidé, kteří se již chystali podat žádost a podnikli k&nbsp;tomu nezbytné kroky. Budoucí žadatel podpory totiž musí nejprve získat potřebná povolení a zajistit si projekt, jehož zpracování se pohybuje v&nbsp;řádu desetitisíců korun. Celý přípravný proces může zabrat až rok. Řada lidí nyní o svou finanční i časovou investici patrně přijde.&nbsp;</p>
<blockquote>
<p>
<strong>Chystali jste se podat žádost o dotaci „Nová zelená úsporám“?</strong></p>
<p>Co by pro vás její zrušení znamenalo? Podpořte naše argumenty svým osobním příběhem.&nbsp;</p>
<p>Dejte nám o něm vědět na &nbsp;podatelna@ochrance.cz</p></blockquote>
