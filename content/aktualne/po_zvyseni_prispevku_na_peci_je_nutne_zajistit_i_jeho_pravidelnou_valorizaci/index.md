---
title: Po zvýšení příspěvku na péči je nutné zajistit i jeho pravidelnou valorizaci
date: 2024-04-16T11:53:45.868Z
vystupy:
  - tz
perex: >
  <p>Zvýšení příspěvku na péči, které v&nbsp;pátek odsouhlasila Poslanecká
  sněmovna, se nevztahuje na nejnižší stupeň I ani nepočítá s pravidelným růstem
  příspěvků. Podle veřejného ochránce práv je valorizace s&nbsp;ohledem na
  inflaci pro příjemce příspěvku nezbytná.</p>
---
<p><em>&bdquo;Na aktuální navýšení příspěvku na péči čekali lidé několik let. Museli se tak potýkat s&nbsp;rostoucím cenami služeb a snižováním reálné hodnoty příspěvku. Nyní se časem mohou ocitnout v&nbsp;podobné situaci. Jak dlouho je pak necháme čekat na další zvýšení? Valorizace by tento problém vyřešila. Ostatně Ministerstvo práce a sociálních věcí ji v dřívějším vládním návrhu novely koncem minulého roku navrhovalo,&ldquo;</em> uvedl ombudsman Stanislav Křeček. &nbsp;</p>

<p>Zástupce ombudsmana Vít Alexander Schorm v&nbsp;této souvislosti připomněl, že podle <a href="https://idea.cerge-ei.cz/files/IDEA_Studie_05_2023_Valorizace_socialnich_davek/IDEA_Studie_05_2023_Valorizace_socialnich_davek.html">analýzy</a> think tanku IDEA příspěvek na&nbsp;péči ve&nbsp;stupni závislosti III od&nbsp;roku 2012 poklesl na&nbsp;73 % své hodnoty. <em>&bdquo;Zvýšení příspěvku na péči jsme dlouhodobě prosazovali. Jsem rád, že nyní konečně podařilo příspěvky zvýšit, i když ne tak výrazně, jak jsme </em><a href="https://www.ochrance.cz/aktualne/pro_lidi_s_postizenim_je_zvyseni_prispevku_na_peci_nezbytnou_podminkou_aby_mohli_vest_dustojny_a_plnohodnotny_zivot_upozornuje_zastupce_ombudsmana/"><em>navrhovali</em></a><em>,&ldquo;</em> ocenil zástupce ombudsmana. Připomněl také, že současné zvýšení se netýká stupně I. Ten i nadále zůstává na 880 korunách.</p>

<p><em>&bdquo;Necelých devět set korun stačí na pouhých šest hodin osobní asistence za měsíc. Lidé pobírající nejnižší stupeň příspěvku přitom potřebují denně pomoc se třemi až čtyřmi základními životními potřebami. Jde například o vaření, úklid a další péči o domácnost, hygienu, oblékání, ale třeba i doprovod při cestách mimo domov za nákupy či k&nbsp;lékaři. Teď se musí spoléhat na pomoc neformálních pečujících,&ldquo;</em> popsal Vít Alexander Schorm. Příspěvky by podle něj měly být ve všech stupních dostatečně vysoké na to, aby lidem s postižením zajistily nezávislý a důstojný život v domácím prostředí tak, jak to předpokládá <a href="https://www.zakonyprolidi.cz/ms/2010-10#f5512004">článek 19</a> Úmluvy o právech osob se zdravotním postižením OSN.</p>

<p>Tento postoj zastává také poradní orgán ombudsmana pro oblast práv lidí s&nbsp;postižením i organizace hájící práva lidí s&nbsp;postižením. Stejně jako ombudsman mají navíc <a href="https://nrzp.cz/2024/04/12/informace-c-32-2024-tisk-605-schvalen-zvyseni-pnp-v-i-stupni-nebude/">výhrady</a> také k samotnému projednávání novely. Změny v&nbsp;poslaneckém návrhu totiž nemohly projít běžným připomínkovým řízením</p>

<p><a href="https://www.psp.cz/sqw/historie.sqw?o=9&amp;t=605">Novela zákona o sociálních službách</a>, která zvýšení příspěvku na péči obsahuje, teď míří do Senátu. Změny by měly začít platit od července.</p>
