---
title: "Sdílení dobré praxe se slovenskými a maďarskými kolegy"
vystupy:
  - tz
oldUrl: "/aktualne/tiskove-zpravy-2014/sdileni-dobre-praxe-se-slovenskymi-a-madarskymi-kolegy"
date: 2014-02-11
perex: "<p></p>"
---

<!-- imported from the old website -->

<p>Od ledna letošního roku realizuje Kancelář veřejného ochránce práv projekt Společně k dobré správě, zaměřený na zvyšování efektivity činnosti veřejného ochránce práv. Důraz je kladen také na mezinárodní spolupráci, výměnu zkušeností a sdílení dobré praxe se zahraničními ombudsmany. Už na přelomu ledna a února se proto uskutečnila setkání se slovenskými a maďarskými kolegy v Bratislavě a Budapešti. Jejich smyslem bylo především seznámení se s cíli projektu, očekávanými výstupy a také rámcové projednání jednotlivých bodů spolupráce. </p><p>Během jednání byla diskutována tato témata:</p><ul><li>základní informace o projektu, jeho cíle a výstupy</li><li>efektivní veřejná správa, srovnání metod SMART administration</li><li>obecné zásady pro komunikaci s občany </li><li>obecné zásady pro efektivní a úspěšné vyjednávání s úřady </li><li>role ombudsmana v legislativním procesu</li><li>moderní nástroje komunikace se zaměstnanci úřadů, soukromými subjekty, neziskovými organizacemi a studenty a s veřejností (informační kampaň, využití facebooku)</li><li>systém průběžného vzdělávání zaměstnanců</li><li>systém vzdělávání zaměstnanců úřadů, soukromých subjektů, neziskových organizací a studentů</li><li>výzkumné aktivity partnerů, úvodní informace o plánované výzkumné studii „Diskriminace v ČR“</li><li>identifikace příkladů dobré praxe v jednotlivých oblastech a možnosti jejich implementace</li><li>mezinárodní konference konané v rámci projektu</li></ul><p>Další setkání s partnery projektu se uskuteční během první poloviny roku 2014 v Kanceláři veřejného ochránce práv v Brně. Projekt potrvá do 30. června 2015.</p><p>Bližší informace o projektu naleznete <a href="/spolecne-k-dobre-sprave/">zde</a></p><p> </p><p>Projekt je financován z prostředků ESF prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_esf_eu.jpg.jpg" height="67" width="622" alt="" /></p>
