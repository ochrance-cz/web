---
title: "Poučily se úřady z Bečvy? Ombudsman si to ověří na případu znečištění
  jihomoravské Trkmanky "
date: 2023-08-15T11:08:01.611Z
vystupy:
  - tz
perex: >
  <p>Při červnovém požáru galvanovny ve Ždánicích se do místní říčky dostaly
  těžké kovy a další nebezpečné látky. Voda je nesla na jih k&nbsp;soutoku
  s&nbsp;Dyjí. Opakovala se podobná situace jako po úniku jedovatých látek do
  řeky Bečvy. Ombudsman se rozhodl prověřit, jak na havárii reagovala inspekce
  životního prostředí, kraj a vodoprávní úřady v&nbsp;obcích podél celého toku.
  Zajímá ho, zda úřady dokázaly spolupracovat podle zákona.</p>
---
<p><em>&bdquo;Potřebujeme zjistit, jak a kdy se všechny zapojené úřady o znečištění řeky dozvěděly, a jestli správně a včas reagovaly. Ptát se budeme například také na to, kdo na místě likvidaci havárie řídil,&ldquo; </em>nastínil další postup ombudsman Stanislav Křeček. Šetření zahájil z&nbsp;vlastní iniciativy.</p>

<p>Ekologická katastrofa na Bečvě podle jeho dřívějších zjištění ukázala, že právní úprava týkající se likvidace havárie na vodách je nejasná a nedostatečná. Doporučil proto změnu vodního zákona. Aktuálně připravovaná novela ale podle ombudsmana velkou naději nepřináší. Ministerstvu životního prostředí poslal k návrhu několik <a href="https://odok.cz/portal/veklep/material/pripominky/ALBSCNPDPHKV/">zásadních připomínek</a>.</p>

<p><em>&bdquo;Novela měla stanovit jasná pravidla, kdo likvidaci havárie řídí. To se však nestalo. Z&nbsp;návrhu ani důvodové zprávy není jasné, kdy řídí práce při&nbsp;zmáhání havárie hasičský záchranný sbor a&nbsp;kdy vodoprávní úřad. Obsahově se navíc v&nbsp;návrhu překrývá náplň </em><em>&#39;záchranných a likvidačních prací</em><em>&#39; a </em><em>&#39;prací při zneškodňování havárie</em><em>&#39;,&ldquo;</em> upozornil ombudsman. &nbsp;&nbsp;</p>

<p>Nově zahájené šetření věnované postupu úřadů při likvidaci nebezpečných látek v&nbsp;řece Trkmance by mělo podle ombudsmana ověřit, zda úřady zvládly i podle stávajících předpisů správně zareagovat. Pokud se ukáže, že i tentokrát panovala mezi jednotlivými aktéry zapojenými do likvidace havárie podobná nedorozumění jako v&nbsp;případě Bečvy, půjde podle ombudsmana o další důkaz toho, že je nezbytné vodní zákon změnit. <em>&bdquo;K&nbsp;novelizaci musí ministerstvo přistoupit zodpovědně. Potřebujeme jasná pravidla, abychom dokázali podobné havárie zvládnout bez větších následků pro přírodu i lidi v okolí,&ldquo;</em> uzavřel Stanislav Křeček.</p>

<p>&nbsp;</p>
