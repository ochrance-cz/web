---
title: "V Nizozemsku se nyní bude vhodnost reklam posuzovat i z hlediska sexismu"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/v-nizozemsku-se-nyni-bude-vhodnost-reklam-posuzovat-i-z-hlediska-sexismu/"
date: 2017-04-11
perex: "<p>Nizozemská Komise dohlížející na dodržování pravidel reklamy rozhodla, že bude nyní reklamy posuzovat i podle toho, zda jsou v souladu s Úmluvou o odstranění všech forem diskriminace žen (CEDAW). Doposud byly reklamy v Nizozemsku posuzovány pouze podle toho, zda jsou či nejsou v souladu s dobrými mravy.</p>"
---

<!-- imported from the old website -->

<p>Na nizozemskou Komisi pro reklamu (Reclame Code Commissie, dále jen Komise) se obrátila nezisková organizace Clara Wichmann Foundation (dále jen Organizace) se stížností na reklamní kampaň nizozemského výrobce pánských obleků Suitsupply. Již v minulosti byla firma Suitsupply za svoje reklamní kampaně kritizována. V roce 2010 obdržela Komise několik stížností na tehdejší reklamní kampaň kvůli negativní stereotypizaci žen. S velkou nelibostí se setkala i nejnovější kampaň z roku 2016, která byla předmětem stížnosti.</p> <p>V těchto reklamách vystupují muži v oblecích a polonahé ženy prezentované v nadlidských velikostech. Muži se těchto žen různým způsobem dotýkají nebo používají jejich těla jako věci (např. jako skluzavku, člun apod.), přičemž ženy zůstávají pasivní. Velká pozornost je v reklamě rovněž soustředěna na části jejich těl jako rty, prsa či pozadí, jejichž rozměry jsou umocněny právě nadlidskou velikostí žen. Organizace považovala reklamy za sexistické a podala na ně stížnost. Organizace explicitně od Komise požadovala i prošetření, zda reklamy neporušují mezinárodní Úmluvu o odstranění všech forem diskriminace žen* (CEDAW, 1979). </p> <p>Komise reklamy přezkoumala a rozhodla, že kritizovaná reklamní kampaň společnosti Suitsupply je přijatelná, s výjimkou její webové podoby, kterou označila za nepřípustnou. Vedle toho došla Komise k závěru, že standardy obsažené v úmluvě CEDAW by měla společnost běžně dodržovat, a tudíž by je při hodnocení závadnosti reklam měla brát v potaz i Komise. Do budoucna tak bude Komise nově posuzovat i to, zda nejsou reklamy sexistické, nepodporují negativní stereotypy o ženách nebo jestli nejsou diskriminační. Zahrnutí úmluvy CEDAW do rozhodování Komise tak rozšiřuje rámec, v jakém jsou reklamy hodnoceny.</p> <p>Další informace zde:</p> <p><a name="_GoBack"></a><a title="Otevření do nového okna" href="http://www.equalitylaw.eu/downloads/3974-netherlands-in-future-decisio" target="_blank">http://www.equalitylaw.eu/downloads/3974-netherlands-in-future-decisio</a> </p> <p></p><p>___________________________________</p><i> * Úmluva o odstranění všech forem diskriminace žen (Convention on the Elimination of All Forms of Discrimination Against Women, CEDAW) byla přijata v roce 1979 Valným shromážděním OSN. Úmluva definuje, co všechno představuje diskriminaci žen a navrhuje i postupy, jak tuto diskriminaci na úrovni jednotlivých států odstranit. </i>
