---
title: Znalosti vám nikdo nevezme, maturitní vysvědčení se však zatoulat může.
  Jak získat náhradní doklad?
date: 2025-06-26T09:10:00
vystupy:
  - aktualita
perex: <p>Řada okolností se semkla proti ženě, která ztratila své maturitní
  vysvědčení. Nejenže škola, kde studovala, zanikla, ale ani nesplnila svou
  povinnost archivovat doklady. Stejnopis vysvědčení může vystavit nástupnická
  škola, v&nbsp;tomto případě však žádná taková škola nevznikla. Jediné, co
  někdejší studentce zbylo, byla několik let stará kopie původního vysvědčení.
  Na naši radu žena oslovila krajský úřad, který našel vhodnou školu
  s&nbsp;obdobným programem. Ta jí nakonec stejnopis vysvědčení vydala.</p>
---
<p>Stěhování, havárie v bytě, nebo třeba jen obyčejná zapomnětlivost mohou způsobit, že lidé v&nbsp;průběhu života přijdou o důležité doklady. Stalo se to i bývalé absolventce střední školy, která hledala novou práci. Protože však ztratila své maturitní vysvědčení, její šance na pracovním trhu byly značně omezené.</p>
<p>Chtěla proto situaci vyřešit. Za běžných okolností by to nebyl velký problém. Stejnopis vysvědčení vydá škola, kde student složil maturitu. Pokud již neexistuje, může doklad poskytnout nastupující škola, nebo jej lze získat u jiné školy s&nbsp;obdobným programem. Jsou k&nbsp;tomu ale potřeba dokumenty, které by měla zaniklá škola archivovat.&nbsp;</p>
<p>Žena se však souhrou okolností ocitla v&nbsp;úzkých. Její absolventská škola již neexistuje a žádná nastupující nevznikla. V&nbsp;archivu dokumentace chybí. Snaha kontaktovat bývalého jednatele školy zůstala bez odezvy.&nbsp;</p>
<p>Naštěstí se jí od dřívějšího zaměstnavatele podařilo získat několik let starou kopii vysvědčení. Poradili jsme jí, aby se s&nbsp;ní obrátila na krajský úřad. Pak již události nabraly rychlý spád. Krajský úřad našel vhodnou školu a o týden později už žena držela stejnopis vysvědčení v&nbsp;ruce.&nbsp;</p>
<blockquote>
<p>
<strong>Jak postupovat při ztrátě nebo poškození dokladu o vzdělání?&nbsp;</strong></p>
<p>Požádejte svou domovskou školu o vydání stejnopisu. Pokud již škola zanikla, vydá stejnopis vysvědčení škola, která převzala její dokumentaci (nástupnická škola).</p>
<p>Nástupnickou školu vám pomůže vyhledat odbor školství příslušného krajského úřadu nebo Magistrátu hlavního města Prahy, případně se obraťte na e-mail&nbsp; MŠMT: 
<a href="mailto:posta@msmt.gov.cz">posta@msmt.gov.cz</a>.</p>
<p>Pokud již není dokumentace uložena ve škole, obraťte se na 
<a href="https://www.statnisprava.cz/rstsp/ciselniky.nsf/i/d0006">státní okresní archiv</a>.</p>
<p>Jestliže nástupnická škola neexistuje, může stejnopis vysvědčení vydat jiná škola poskytující vzdělávání v&nbsp;tomtéž nebo podobném oboru vzdělání. Pro vydání stejnopisu vysvědčení je třeba předložit výpis z&nbsp;archivní dokumentace zrušené školy. &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Zdroj informací: 
<a href="https://msmt.gov.cz/vzdelavani/ztrata-nebo-poskozeni-dokladu-o-vzdelani-vysvedceni">MŠMT</a></p></blockquote>
<p>&nbsp;</p>
