---
title: Právě vychází nové číslo Zpravodaje ombudsmana a dětského ombudsmana
date: 2025-11-27T13:34:00
vystupy:
  - aktualita
perex: >-
  <p>Přinášíme vám poslední Zpravodaj v tomto roce. Připravili jsme pro vás
  pestrý výběr případů z různých oblastí. Prověřovali jsme práci OSPODů.
  Zjišťovali jsme, kde chybovaly úřady. Věnovali jsme se tématům týkajícím se
  cizinců. Navštívili jsme několik zařízení, především těch určených dětem. A
  navíc jsme se pustili do sběru nových témat, která je potřeba řešit.</p>

  <p>Děkujeme, že se spolu s&nbsp;námi zajímáte o témata, která potřebují pozornost.</p>
attachments:
  - title: Zpravodaj ombudsmana a dětského ombudsmana za září a říjen 2025
    link: https://www.ochrance.cz/zpravodaj/a_detskeho_ombudsmana_za_zari_a_rijen_2025/
---
<p>Čemu jsme se například věnovali v září a říjnu?</p>
<ul>
<li>
<a href="https://www.ochrance.cz/zpravodaj/a_detskeho_ombudsmana_za_zari_a_rijen_2025/#item-1-2">
<strong>Dívka zaplatila daň za pozemky, které nevlastnila. Díky nám jí finanční úřad vrátil peníze zpět</strong></a></li></ul>
<blockquote>
<p>Dívka zdědila po babičce několik pozemků, ale s nimi i dluhy na dani z nemovitostí. Finanční úřad po ní dlužnou částku začal vymáhat exekucí. Dědička se domnívala, že úřad postupuje nesprávně, sama však nedokázala situaci vyřešit.</p>
<p>Zjistili jsme, že finanční úřad požadoval zaplatit daň i za pozemky, které babička před smrtí prodala novému majiteli. Dívka proto na naši radu podala dodatečné daňové přiznání na daň nižší a finanční úřad jí peníze vrátil.</p></blockquote>
<ul>
<li>
<a href="https://www.ochrance.cz/zpravodaj/a_detskeho_ombudsmana_za_zari_a_rijen_2025/#item-1-9">
<strong>Přiměli jsme úřad práce, aby přepočítal a navýšil doplatek na bydlení</strong></a></li></ul>
<blockquote>
<p>Muž a jeho spolubydlící sdíleli byt, měli však oddělené domácnosti. V&nbsp;této situaci muž požádal úřad práce o doplatek na bydlení. Dostal jej, ale zdál se mu příliš nízký. K úhradě nákladů na bydlení nestačil. Muž nás proto požádal, abychom částku prověřili.</p>
<p>Zjistili jsme, že úřad počítal jen s náklady na jednu místnost, místo aby vzal v&nbsp;potaz celý byt a&nbsp;rozdělil náklady mezi oba obyvatele.</p>
<p>Úřady nám nakonec daly za pravdu a doplatek na bydlení muži zvýšily.</p></blockquote>
<ul>
<li>
<a href="https://www.ochrance.cz/zpravodaj/a_detskeho_ombudsmana_za_zari_a_rijen_2025/#item-1-8">
<strong>Zkontrolovali jsme, že OSPOD dělá vše pro to, aby dostal dívku do zařízení s&nbsp;odpovídající péčí</strong></a></li></ul>
<blockquote>
<p>Dívka si stěžovala dětskému ombudsmanovi, že je svěřená do péče dětského domova, který pro ni není vhodný. V&nbsp;domově má řadu výchovných problémů a neumějí si poradit ani s&nbsp;jejími specifickými zdravotními potřebami. Přála si být v péči konkrétního zařízení. Měla podezření, že se do něj nedostala, protože OSPOD se jejímu případu dostatečně nevěnoval.</p>
<p>Ověřili jsme, že OSPOD místo pro dívku v&nbsp;zařízení vyjednal, ale zatím nemělo volnou kapacitu. Dívka se bude moci přesunout nejpozději v&nbsp;lednu 2026.</p></blockquote>
