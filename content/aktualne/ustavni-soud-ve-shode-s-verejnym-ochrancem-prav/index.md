---
title: "Ústavní soud ve shodě s veřejným ochráncem práv"
oldUrl: "src/www.ochrance.cz/aktualne/tiskove-zpravy-2009/ustavni-soud-ve-shode-s-verejnym-ochrancem-prav"
date: 2009-01-26
perex: "<p></p><p>Ochránce uvítal nález Ústavního soudu (Pl. ÚS 26/07, vyhlášený dne 17.12.2008) kterým zrušil ustanovení § 171 odst. 1 písm. c) zákona o pobytu cizinců. Podle tohoto ustanovení se cizinci, kteří nacházeli na území České republiky neoprávněně, nemohli soudní cestou bránit proti rozhodnutí o vyhoštění. </p>"
---

<!-- imported from the old website -->

<p>Ústavní soud dospěl shodně s veřejným ochráncem práv k závěru, že uvedené ustanovení je v rozporu s čl. 36 odst. 2 Listiny základních práv a svobod, kde se říká, že z pravomoci soudu nesmí být vyloučeno přezkoumávání rozhodnutí týkajících se základních práv a svobod. Listina přitom nerozlišuje, zda se cizinec na území ČR zdržuje oprávněně či neoprávněně, na jeho základní práva a svobody to nemá vliv.</p><p class="Normln-web" style="TEXT-DECORATION: none">Ústavní soud v odůvodnění nálezu odkázal rovněž na Evropský soud pro lidská práva, který potvrdil, že autonomie smluvních států při rozhodování o vyhoštění cizince je vždy limitována základními právy těchto osob, např. právem na ochranu před neoprávněnými zásahy do osobního a rodinného života, právem na život a zákazem mučení a nelidského či ponižujícího zacházení anebo před trestem, kterému by cizinec mohl být případně vystaven v zemi, do které je vyhoštěn.</p><p class="Normln-web" style="TEXT-DECORATION: none">Úplný text nálezu včetně argumentace veřejného ochránce práv je dostupný v databázi rozhodnutí na webových stránkách Ústavního soudu <a href="http://nalus.usoud.cz/"><span style="COLOR: #0000ff; TEXT-DECORATION: underline"><a href="http://nalus.usoud.cz" target="_blank">nalus.usoud.cz</a></span></a></p>
