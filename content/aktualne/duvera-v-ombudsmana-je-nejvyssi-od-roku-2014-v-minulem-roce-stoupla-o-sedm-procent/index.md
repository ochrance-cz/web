---
title: "Důvěra v ombudsmana je nejvyšší od roku 2014, v minulém roce stoupla o sedm procent"
vystupy:
  - tz
oldUrl: "/aktualne/tiskove-zpravy-2020/duvera-v-ombudsmana-je-nejvyssi-od-roku-2014-v-minulem-roce-stoupla-o-sedm-procent/"
date: 2020-01-27
perex: "<p>Podle pravidelných průzkumů Centra pro výzkum veřejného mínění (CVVM) je důvěra v ombudsmana nejvyšší od roku 2014, naopak nedůvěra v instituci je za posledních šest let nejnižší. Tato data vyvrací nepravdivé výroky, které se v současné době ozývají v médiích a veřejných diskuzích.</p>"
---

<!-- imported from the old website -->

<p>Nejaktuálnější dostupná data výzkumů důvěry veřejnosti od CVVM jsou z října roku 2019. </p> <p>Tato data ukazují, že jen v roce 2019 stoupla důvěra v ombudsmana o sedm procent a <b>poslední dva roky stoupá stabilně</b>. V současné době <b>důvěřuje ombudsmanovi 58 procent veřejnosti, tedy nejvíce od roku 2014</b>. Pro porovnání – v historii tato důvěra dosahovala svého maxima s 65 procenty. </p> <p>To však neznamená, že by zbylých 42 procent lidí ombudsmanovi nedůvěřovalo, existuje také 17 procent veřejnosti, která vůči instituci nezaujímá žádný výrazný postoj.</p> <p><b>Nedůvěra v ombudsmana v loňském roce klesla o 7</b> procent a pohybuje se na 25 procentech. To sice není málo, ale je to <b>nejméně od roku 2014</b>. Pro porovnání – v období mandátu Otakara Motejla a Pavla Varvařovského se nedůvěra v úřad pohybovala na průměru 22 procent.</p> <p><b>Naopak historicky téměř nejmenší je podíl lidí, kteří v průzkumech odpovídají, že ombudsmanovi &quot;rozhodně nedůvěřují&quot;</b>, takových lidí je v populaci 8 procent a lze jej považovat za „tvrdé jádro“ odpůrců úřadu. </p> <p>Výzkumy CVVM ukazují, že <b>zprávy o klesající důvěře veřejnosti v ombudsmana nejsou pravdivé</b>. Podle aktuálních dat důvěra v instituci stoupá a naopak klesá nedůvěra. V současnosti se hodnoty nijak výrazně neliší od hodnot v dobách funkčního období dřívějších ombudsmanů a přibližně odpovídají hodnotám důvěry veřejnosti v další sledované instituce – Nejvyšší kontrolní úřad a Ústavní soud. </p> <p></p> <p>Kompletní aktuální zpráva o důvěře ve vybrané instituce je k dispozici na <a href="https://cvvm.soc.cas.cz/media/com_form2content/documents/c2/a5063/f9/pi191210.pdf" target="_blank">webových stránkách CVVM</a>.</p>
