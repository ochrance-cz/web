---
title: "Ženám se zlepší přístup k vědeckým grantům"
tags:
  - Tisková zpráva
oldUrl: "/aktualne/tiskove-zpravy-2013/zenam-se-zlepsi-pristup-k-vedeckym-grantum"
date: 2013-04-08
perex: "<p>Veřejný ochránce uvítal, že se Grantová agentura ČR rozhodla přehodnotit svůj postoj k ženám-vědkyním a začíná jednat o změnách, které jí ochránce doporučil. Poskytování postdoktorských grantů, tedy přístup k vědě a výzkumu, by se nově mělo řídit pravidly, která budou více respektovat rovnost žen a mužů a zohledňovat i právo na rodinný život.</p>"
---

<!-- imported from the old website -->

<p>S ohledem na preventivní působení k zajištění rovného zacházení, nezabýval se veřejný ochránce práv šetřením konkrétních případů, ale na základě upozornění žen-vědkyň prověřil pravidla Grantové agentury ČR jako taková. </p><p>Grantová agentura ČR je organizační složkou státu a finanční podpora, kterou poskytuje na rozvoj vědy a výzkumu, pochází z veřejných prostředků státu. Na poskytování podpory se vztahuje antidiskriminační zákon, protože jde o oblast pracovněprávních vztahů, kde je diskriminace zakázána. Ačkoli Grantová agentura ČR neuzavírá smlouvu přímo s řešitelem projektu – vědcem (ten tedy není zaměstnancem Grantové agentury), zprostředkovaně se o pracovněprávní vztah jedná. Příjemcem grantu je totiž instituce (např. organizační jednotka ministerstva, územně samosprávného celku apod.), s níž musí být vědec po celou dobu projektu v pracovněprávním vztahu. To je nezbytnou podmínkou pro poskytnutí grantu. Finanční podpora ze strany Grantové agentury ČR se navíc přímo projeví v odměňování řešitele, kterému je buď část pracovního úvazku příp. celý úvazek hrazen z grantu, nebo je mu úvazek zvýšen s finančním vyrovnáním z grantu. </p><p>Ochránce oceňuje, že ačkoli se ředitel Grantové agentury ČR s jeho posouzením podmínek přidělení a řešení projektů zcela neztotožnil, projevil ochotu pravidla změnit tak, aby odpovídala antidiskriminačnímu právu a byla vůči ženám-vědkyním vstřícnější.</p><p>Upraveny by měly být zejména podmínky přerušení projektu z důvodu mateřství. Až dosud totiž bylo možné práci na projektu přerušit jen ke dvěma termínům v roce a přerušení nesmělo být delší než 1 rok. Striktně stanovené podmínky grantů neumožňovaly ženám věnovat se vědecké práci a současně mít rodinu. Na doporučení ochránce nyní Grantová agentura ČR jedná o možnosti přerušení projektu kdykoli v průběhu roku a o prodloužení doby přerušení až na dva roky.</p><p>Přístup žen k vědecké práci by měla zlepšit i možnost podat žádost o postdoktorský grant dvakrát (namísto současné jediné šance). Ženy, které z důvodu péče o dítě musely práci na projektu ukončit (tj. grant vrátit), dosud neměly možnost se v budoucnu ucházet u Grantové agentury ČR o jakýkoli další projekt. Uzavřela se jim tak cesta k podpoře jejich vědecké práce a výzkumu ze strany státu. Po změně podmínek by každý, kdo musel z vážných důvodů grant vrátit, měl dostat ještě jednu šanci získat podporu pro svou vědeckou práci.</p><p><a title="Otevření do nového okna" href="/uploads-import/DISKRIMINACE/aktuality/Odpoved_ochrance_na_vyjadreni_predsedy_GA_CR.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Odpověď ochránce na vyjádření předsedy GA ČR</a> (307.2 kB, Adobe Acrobat dokument)</p><p><a title="Otevření do nového okna" href="/uploads-import/DISKRIMINACE/aktuality/Reakce_GACR_na_zpravu_o_setreni_ochrance.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Reakce GAČR na zprávu o šetření ochránce</a> (454.1 kB, Adobe Acrobat dokument)</p><p><a title="Otevření do nového okna" href="/uploads-import/DISKRIMINACE/aktuality/Zprava_o_setreni_ochrance_-_rovne_prilezitosti_v_pristupu_postdok._grantum.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva o šetření ochránce - rovné příležitosti v přístupu postdoktorským grantům</a> (446.2 kB, Adobe Acrobat dokument)</p><p><a id="get_original_part_141050291_4" href="https://is.muni.cz/auth/mail/download.pl/Zpr%C3%A1va%20o%20%C5%A1et%C5%99en%C3%AD%20ochr%C3%A1nce%20-%20rovn%C3%A9%20p%C5%99%C3%ADle%C5%BEitosti%20v%20p%C5%99%C3%ADstupu%20postdok.%20grant%C5%AFm.pdf?download=1;select-mail=141050291:8;slozka=188077" style="color: rgb(13, 70, 175); font-family: Arial, sans-serif; line-height: normal;"></a></p>
