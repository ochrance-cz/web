---
title: "Rada EU schválila směrnici o právu na informace v trestním řízení"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/rada-eu-schvalila-smernici-o-pravu-na-informace-v-trestnim-rizeni/"
date: 2012-07-24
perex: "<p></p>"
---

<!-- imported from the old website -->

<p>V dubnu 2012 Rada přijala minimální standardy týkající se práva na informace v trestním řízení, které mají platit v celkem 26 členských zemích Evropské unie (Dánsko si vyhradilo výjimku). Cílem směrnice je zajistit, aby každé osobě podezřelé nebo obviněné ze spáchání trestného činu, byly poskytnuty informace týkající se jejích základních procesních práv a informace o obvinění, které je vůči ní vzneseno. Členské státy EU musí směrnici implementovat do vnitrostátních právních řádů do 2 let od její publikace ve Věstníku EU. </p><p>Tato směrnice se dotkne i všech obviněných nebo podezřelých osob, které jsou zadržené nebo zatčené. Budou muset obdržet písemně seznam svých základních práv během trestního řízení v jazyce, kterému rozumí, a to i pokud si o něj neřeknou. Mezi uvedená práva patří právo nevypovídat, právo na právní pomoc, právo být informován o obvinění, právo na překlad do jazyka, kterému obviněný rozumí, právo být co nejrychleji předveden před soud, právo kontaktovat blízkou osobu, právo k přístupu k materiálům týkajícím se daného případu či právo na nezbytnou lékařskou pomoc.</p><p>V současnosti se v rámci EU úroveň informovanosti o právech u zadržených osob, resp. u všech obviněných či podezřelých osob, různí. V některých zemích obdrží pouze ústní informaci o svých právech, v jiných získají poučení v písemné podobě pouze, pokud si o něj řeknou. Směrnice má roztříštěnou praxi sjednotit a garantovat stejnou úroveň informovanosti o právech v rámci trestního řízení v celé Evropské Unii.</p><p>Více on-line:</p><p><a title="Otevření do nového okna" href="http://europa.eu/rapid/pressReleasesAction.do?reference=IP/12/430" target="_blank">http://europa.eu/rapid/pressReleasesAction.do?reference=IP/12/430</a> </p><p><a title="Otevření do nového okna" href="http://www.consilium.europa.eu/uedocs/cms_data/docs/pressdata/en/jha/129791.pdf" target="_blank">cms_data/docs/pressdata/en/jha/129791.pdf</a> </p>
