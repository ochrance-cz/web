---
title: "Definitivní tečka za smečkou pražských vlků. Ombudsman bojuje za
  záchranné stanice nejen pro šelmy "
date: 2024-12-18T09:10:27.136Z
perex: >
  <p>Sousedé chovatele vlků si konečně mohou oddechnout. Poslední ze sedmi
  zvířat, která žila v&nbsp;nevyhovujícím prostředí u rodinného domu
  v&nbsp;Praze-Řepích, našlo nové útočiště. Vlk byl transportován do
  specializované záchranné stanice v&nbsp;Řecku. Ombudsman se zasazuje o
  rozšíření kapacit podobných zařízení i v&nbsp;České republice.</p>
attachments:
  - title: "Zákon na ochranu zvířat proti týrání "
    file: https://mze.gov.cz/public/portal/mze/legislativa/pravni-predpisy-mze/uplna-zneni/zakon-1992-246-ochrana-zvirat-puvodni
  - title: "FAQ Státní veterinární správy k chovu zvířat vyžadujících zvláštní péči "
    file: https://www.svscr.cz/zdravi-zvirat/chov-zvirat-vyzadujicich-zvlastni-peci/
---
<p>Muž choval několik let smečku vlků bez povolení, které vyžaduje zákon na ochranu zvířat. Povolení předpokládá mimo jiné dostatečně velký venkovní prostor. Vlci však pobývali v nevyhovujících podmínkách na malém dvorku rodinného domu. Jejich chov obtěžoval sousedy zejména zápachem. Měli také strach z&nbsp;možného útěku vlků.</p>

<p>Městská veterinární správa v Praze konstatovala, že zabezpečení chovu nebylo dostatečné. Kolemjdoucí včetně dětí měli k chovaným zvířatům přes oka plotu snadný přístup.</p>

<p>Úřady však přesto zpočátku nepovolený chov tolerovaly. Ombudsman jim proto jejich postoj vytknul. Poté začaly úřady spolupracovat a postupně se jim podařilo pro vlky najít vyhovující prostředí.</p>

<p>Poslední vlk dočasně zůstával u původního majitele. Na konci minulého týdne ale došlo i na něj. Nový domov našel v záchranné stanici v&nbsp;Řecku.</p>

<p>Ombudsman Stanislav Křeček však usiloval nejen o dořešení tohoto konkrétního případu: <em>&bdquo;Případ znovu poukazuje na jedno z bolavých míst na poli ochrany zvířat. Situace, kdy se v Česku nenajde zázemí pro přijetí zvířat vyžadujících zvláštní péči, je obtížně řešitelná. Už v&nbsp;letech 2019&ndash;2021 jsem s Ministerstvem životního prostředí projednával nedostatek vhodných zařízení, která by se mohla takových zvířat operativně ujmout.&ldquo; </em></p>

<p>A tato jednání přinesla ovoce. Ministerstvo životního prostředí vypsalo již dvě dotační výzvy zaměřené na vybudování kapacit pro umístění velkých šelem. První v roce 2020, z níž se financoval projekt na umístění chladnomilných kočkovitých šelem v Zoo Tábor. Právě do tohoto záchranného centra, které bylo otevřeno v&nbsp;roce 2024, byla převezena část &bdquo;pražských&ldquo; vlků.</p>

<p>Další dotační výzva následovala v&nbsp;roce 2023. Poskytnuté prostředky využívá pro stavbu nových kapacit Zoologická zahrada a zámek Zlín-Lešná. Nová výzva je plánovaná také na začátek příštího roku.</p>

<blockquote>
<p><strong>Zvířata vyžadující zvláštní péči definuje vyhláška č.&nbsp;</strong><a href="https://eagri.cz/public/portal/mze/legislativa/pravni-predpisy-mze/uplna-zneni/vyhlaska-2021-451">451/2021 Sb.</a><strong>:</strong></p>

<p>všechny jedovaté druhy plazů, všechny druhy krokodýlů, některé druhy ptáků, všichni primáti, většina šelem, chobotnatci, většina druhů lichokopytníků i sudokopytníků.</p>
</blockquote>

<blockquote>
<p><strong>Finanční náklady k získání povolení k&nbsp;chovu vlků:</strong></p>

<ul>
	<li>
	<p>vydání povolení k chovu 10 000 Kč,</p>
	</li>
	<li>
	<p>prodloužení povolení po každých 3 letech 5 000 Kč,</p>
	</li>
	<li>
	<p>náklady na absolvování odborného kurzu nutného k získání povolení,</p>
	</li>
	<li>
	<p>náklady na dobudování vhodných prostor pro vlky s ohledem na aktuální právní úpravu:</p>

	<ul>
		<li>
		<p>pro chov jednoho nebo dvou zvířat musí být venkovní chovný prostor o velikosti nejméně 300 m2,</p>
		</li>
		<li>
		<p>pro třetí a každé další chované zvíře musí být nejméně dalších 20 m2 venkovního chovného prostoru.</p>

		<ul>
		</ul>
		</li>
	</ul>
	</li>
</ul>
</blockquote>

<p>&nbsp;</p>
