---
title: "Ombudsmanka s realitními kancelářemi společně hledají cestu k férovému nájemnímu trhu"
oldUrl: "src/www.ochrance.cz/aktualne/tiskove-zpravy-2015/ombudsmanka-s-realitnimi-kancelaremi-spolecne-hledaji-cestu-k-ferovemu-najemnimu-trhu"
date: 2015-08-26
perex: "<p>Nájemní bydlení a zejména kritéria, která jsou či nejsou přípustná pro zjišťování spolehlivosti nájemníků a pro rozlišování mezi nimi, budou ve čtvrtek 27. srpna tématem kulatého stolu ombudsmanky Anny Šabatové a Asociace realitních kanceláří.</p>"
---

<!-- imported from the old website -->

<p><em>&quot;Majitelé nemovitostí se přirozeně a legitimně snaží najít nájemníka, který bude platit, nebude byt poškozovat a bude se chovat spořádaně. Dosáhnout se toho dá, aniž by byl překračován zákon. Majitel může například požadovat informace o průměrných příjmech zájemce o byt, o počtu s ním žijících osob, stanovit jako podmínku složení jistoty, případně žádat i reference z předchozího bydliště nebo reference dalších osob. Využívat se dají i smlouvy na dobu určitou,&quot;</em> konstatuje ombudsmanka Anna Šabatová. </p><p>Uvítala proto zájem Asociace realitních kanceláří o diskuzi nad kritérii pro výběr nájemníka. Asociace poslala předem sérii otázek vztahujících se právě k tomu, jakým požadavkům majitelů nemovitostí ještě mohou realitní kanceláře vyhovět, jaká kritéria výběru lze legálně využívat. </p><p>Základní postoj veřejné ochránkyně práv k výběru nájemníka je zjednodušeně následovný:</p><ul><li>Vyloučit člověka z veřejné nabídky kvůli jeho rase, etnicitě či pohlaví nelze, ani když si to zadavatel (pronajímatel) přeje. Vyplývá to ze zákona i z rozhodnutí soudu a expertní právní názory to velmi jasně potvrzují. </li><li>Zeptat se na příjmy zájemce o byt, na počet dalších uživatelů bytu, či případné vyžádání referencí je podle názoru ombudsmanky v souladu se zákonem.</li><li>Pronajímatelé mohou žádat složení jistoty (až do výše šestinásobku měsíčního nájmu) či využívat smlouvy na dobu určitou.</li></ul><p><em>&quot;Byla bych velmi ráda, kdyby realitní kanceláře více využívaly možností, jež v mezích zákona mají již nyní, a naopak upustily od nezákonných postupů. Věřím, že společná schůzka v tom pomůže,&quot;</em> dodává Anna Šabatová. <em>&quot;Současně věřím, že ve férovějším prostředí by se zvýšila i ochota zájemců o nájemní bydlení přinést informace navíc, aby ukázali, že jsou spolehlivými lidmi s dobrou historií,&quot;</em> uzavřela.</p><p></p><h4>Kulatý stůl na téma Právo na rovné zacházení v přístupu k bydlení </h4><p>se koná dne 27. srpna 2015 v tiskovém středisku Kanceláře veřejného ochránce práv, Údolní 39, 602 00 Brno.</p><p>Jeho cílem je vzájemná výměna zkušeností jednotlivých aktérů, kteří se setkávají s diskriminací v přístupu k bydlení nabízenému veřejnosti. Na předmětném setkání budou řešeny otázky a praktické problémy související s diskriminací na trhu s nemovitostmi. </p><p>Kulatý stůl je určen především pro zástupce Asociace realitních kanceláří České republiky a České obchodní inspekce. Asociace realitních kanceláří České republiky vznesla několik dotazů, které budou předmětem diskuze v rámci kulatého stolu. Pohled České obchodní inspekce na danou problematiku je přínosný především proto, že dohlíží nad dodržováním zákazu diskriminace spotřebitele a je jediným kontrolním orgánem v dané oblasti. </p><h5>RÁMCOVÝ PROGRAM  </h5><p>Moderátor: Mgr. David Slováček, Kancelář veřejného ochránce práv</p><p><strong>10:00 – 10:15      Úvodní slovo veřejné ochránkyně práv</strong></p><p><strong>10:15 – 11:15      Rovný přístup k bydlení ve světle antidiskriminačního práva</strong></p><p>Mgr. Jiří Šamánek, Kancelář veřejného ochránce práv</p><p>Mgr. Eva Nehudková, Kancelář veřejného ochránce práv</p><ul><li>působnost ochránkyně v oblasti rovného zacházení</li><li>bydlení jako specifický druh služby a rovný přístup k němu</li><li>možné formy diskriminace (přímá, nepřímá, pronásledování, obtěžování)</li></ul><p>Mgr. Tereza Skarková, analytický odbor Ústavního soudu</p><ul><li>diskriminace v dostupné judikatuře</li></ul><p>Mgr. Jiří Šamánek, Kancelář veřejného ochránce práv</p><p>Mgr. Eva Nehudková, Kancelář veřejného ochránce práv</p><ul><li>zkušenosti ochránkyně</li></ul><p><strong>11:15 – 12:00      Zkušenosti realitních kanceláří a pronajímatelů</strong></p><p>12:00 – 12:45      Přestávka na oběd</p><p><strong>12:45 – 13:30      Pohled dalších aktérů</strong></p><p>Dana Ema Hrušková, Úřad městské části Praha 14</p><ul><li>zkušenosti klientů realitních kanceláří očima terénní sociální pracovnice</li></ul><p>Mgr. Eva Vyskočilová, Česká obchodní inspekce</p><p>Zdeněk Krul, Česká obchodní inspekce</p><ul><li>činnost České obchodní inspekce na poli diskriminace v přístupu k bydlení</li></ul><p>JUDr. Andrea Vašíčková, Kancelář veřejného ochránce práv</p><ul><li>sociální dávky na bydlení</li></ul><p><strong>13:30 – 14:30      Diskuse nad otázkami vznesenými Asociací realitních kanceláří ČR</strong></p><ul><li>kritéria pro „předvýběr“ nájemníka realitní kanceláří </li><li>jak má realitní makléř postupovat, když majitel nemovitosti vznese diskriminační požadavek </li><li>důkaz utajenou nahrávkou obchodního jednání</li></ul><p>14:30 – 14:45      Přestávka na kávu</p><p><strong>14:45 – 15:00     Závěry, doporučení</strong> </p>
