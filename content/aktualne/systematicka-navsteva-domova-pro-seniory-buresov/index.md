---
title: "Systematická návštěva Domova pro seniory Burešov"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/systematicka-navsteva-domova-pro-seniory-buresov/"
date: 2017-06-12
perex: "<p></p>"
---

<!-- imported from the old website -->

<p>Ve dnech 5. – 7. června 2017 proběhla systematická návštěva Domova pro seniory Burešov ve Zlíně. Provedením návštěvy byli pověřeni právníci z oddělení dohledu nad omezováním osobní svobody. Dalším členem týmu byla zdravotní sestra, která dlouhodobě spolupracuje s Českou alzheimerovskou společností jako odborná konzultantka v oblasti péče o osoby trpící demencí. Domov Burešov provozuje službu domov pro seniory a domov se zvláštním režimem. Návštěva se týkala 4 oddělení, na kterých je poskytována služba domov se zvláštním režimem. Tuto službu využívá 136 uživatelů. Cílovou skupinu představují osoby trpící syndromem demence. Předmětem šetření bylo naplňování práv klientů s ohledem na prevenci špatného zacházení. Jedná se zejména o respektování lidské důstojnosti, realizaci práva na volný pohyb a možnost pobytu na čerstvém vzduchu, respekt k soukromí a autonomii vůle uživatelů, používáním omezovacích prostředků, prevenci malnutrice, zajištění náležitého dohledu, poskytování sociálně terapeutických a aktivizačních činností a dále např. poskytování ošetřovatelské péče.</p>
