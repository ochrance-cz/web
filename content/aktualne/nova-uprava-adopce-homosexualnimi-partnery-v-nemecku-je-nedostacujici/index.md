---
title: "Nová úprava adopce homosexuálními partnery v Německu je nedostačující"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/nova-uprava-adopce-homosexualnimi-partnery-v-nemecku-je-nedostacujici/"
date: 2014-07-09
perex: "<p>Německo se rozhodlo rozšířit možnost adopce homosexuálními páry, avšak neumožňuje společnou adopci partnery, čímž v oblasti osvojení stále není dosaženo rovnosti homosexuálních a heterosexuálních párů.</p>"
---

<!-- imported from the old website -->

<p class="align-blok">Spolkový sněm přijal dne 22. května 2014 zákon o povolení tzv. postupné adopce homosexuálními partnery, čímž reagoval na rozhodnutí Spolkového ústavního soudu z února 2013, podle kterého musí být tato adopce umožněna.</p> <p class="align-blok">Podstata postupné adopce spočívá v možnosti registrovaných partnerů adoptovat taktéž osvojené dítě partnera či partnerky. Dříve bylo možné osvojit pouze biologické dítě partnera či partnerky. Nová úprava tak doplňuje stávající možnost osvojení jedním z partnerů a zmíněné osvojení biologického dítěte partnera. </p> <p class="align-blok">Zvolená metoda postupné adopce je však kritizována Spolkovým antidiskriminačním úřadem (v originále <a title="Otevření do nového okna" href="http://www.antidiskriminierungsstelle.de/SharedDocs/Aktuelles/DE/2014/Adoptionsrecht-eingetragene-Lebenspartnerschafte-20140523.html" target="_blank">zde</a> ), který považuje za nedostatečné, že není umožněna společná adopce oběma partnery, ale je potřebná adopce nejdříve jedním a následně druhým partnerem. </p> <p class="align-blok">Spolkový antidiskriminační úřad se domnívá, že kdyby o věci dnes rozhodoval Spolkový ústavní soud, rozhodl by ve prospěch společné adopce. Avšak koalice tento krok ve Spolkovém sněmu při schvalování nové právní úpravy nemohla vybojovat. Dále Spolkový antidiskriminační úřad poukazuje na skutečnost, že pro blaho dětí není důležité pohlaví rodičů, nýbrž péče a láska, která jim je dána. </p> <p class="align-blok">Informace a hodnocení úpravy naleznete <a title="Otevření do nového okna" href="http://www.antidiskriminierungsstelle.de/SharedDocs/Aktuelles/DE/2014/Adoptionsrecht-eingetragene-Lebenspartnerschafte-20140523.html" target="_blank">zde</a>  (v německém jazyce). </p>
