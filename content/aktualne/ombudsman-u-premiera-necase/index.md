---
title: "Ombudsman u premiéra Nečase"
tags:
  - Tisková zpráva
oldUrl: "/aktualne/tiskove-zpravy-2011/ombudsman-u-premiera-necase"
date: 2011-05-26
perex: "<p></p><p>Veřejný ochránce práv Pavel Varvařovský se dnes v 9:30 hod v Praze sejde s premiérem Petrem Nečasem. Předá mu zprávu o činnosti za rok 2010 a upozorní na zásadní doporučení k přijetí některých dlouhodobě potřebných legislativních změn. Doporučení ochránce vycházejí z poznatků z šetření, z řadu let se opakujících tíživých problémů, do nichž se lidé dostávají a které nelze napravit jinak, než změnou zákona.</p>"
---

<!-- imported from the old website -->

<p>Ochránce ve své zprávě předkládá 8 zásadních doporučení týkajících se:</p><p>1. sirotčích důchodů (nárok alespoň na minimální sirotčí důchod pro děti, jejichž zemřelý rodič nesplnil potřebnou dobu pojištění pro nárok na starobní nebo invalidní důchod)</p><p>2. změny zákona o zaměstnanosti (rozlišování mezi nárokem a vyplacením odstupného a tedy neodsouvání výplaty podpory v nezaměstnanosti u lidí, kteří odstupné nedostali)</p><p>3. autorizovaných inspektorů (umožnit opravný prostředek proti certifikátu autorizovaného inspektora)</p><p>4. změny působnosti silničních správních úřadů (svěřit tuto působnost výhradně obcím s rozšířenou působností, protože malým obcím tato složitá agenda způsobuje nepřekonatelné problémy)</p><p>5. památkové péče (opakované doporučení k přijetí nového zákona, který sjednotí výkon památkové péče pod jednu instituci a upraví možnost kompenzace nákladů pro majitele objektů v památkových rezervacích a zónách)</p><p>6. odškodnění za majetek zanechaný na Podkarpatské Rusi (stanovená lhůta, do kdy musel být majetek na Podkarpatské Rusi zanechán, nezohledňovala historickou realitu)</p><p>7. používání omezovacích prostředků ve zdravotnických zařízeních (upravit používání omezovacích prostředků v psychiatrických léčebnách)</p><p>8. komerčních spisoven (vyřešit, jak naložit s dokumenty uloženými ve spisovnách, jejichž provozovatelé pozbyli živnostenské oprávnění)</p>
