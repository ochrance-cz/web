---
title: "Ombudsmanka žádá vládu o ochranu lidí před chátrajícími stavbami"
tags:
  - Tisková zpráva
oldUrl: "/aktualne/tiskove-zpravy-2017/ombudsmanka-zada-vladu-o-ochranu-lidi-pred-chatrajicimi-stavbami"
date: 2017-08-21
perex: "<p>Veřejná ochránkyně práv bude dnes osobně žádat vládu, aby konečně vyřešila financování náhradního výkonu rozhodnutí stavebních úřadů. Bez zajištění financování trvá ohrožení bezpečností a zdraví lidí nebezpečnými chátrajícími stavbami.</p>"
---

<!-- imported from the old website -->

<p>Vláda dnes bude znovu jednat o žádosti ombudsmanky vytvořit systém financování výkonu rozhodnutí stavebních úřadů. Jde zejména o případy zchátralých staveb ohrožujících bezpečnost a zdraví lidí, jejichž vlastníci nerespektují rozhodnutí stavebního úřadu a neprovedou nařízené nezbytné zabezpečovací práce nebo nařízené odstranění stavby.</p> <p>O napravení nezákonné praxe a skončení tolerance stavební nekázně usiluje veřejný ochránce práv už přinejmenším 12 let a v České republice zatím stále přibývá chátrajících objektů ohrožujících okolí. Stavební úřady mají v takových případech nařídit vlastníkům provést nutné zabezpečovací nebo udržovací práce, případně stavbu neodkladně odstranit. Jestliže to vlastník nerespektuje a nařízené práce dobrovolně neprovede, má to podle zákona zajistit stavební úřad. Ten však na to nemá finanční prostředky, takže výsledkem je stav, kdy stát nevymáhá svá rozhodnutí, toleruje nerespektování práva a dostatečně nebrání bezpečnost a zdraví lidí před nebezpečnými zchátralými stavbami.</p><p> Zchátralé a zanedbané objekty ohrožují zdraví lidí, kteří v nich mnohdy i přes havarijní stav i nadále bydlí, a rovněž představují riziko pro okolí. Dokládají to úrazy a smrtelná poranění, k nimž dochází. Např. v říjnu 2016 se v Dubňanech zřítil strop zchátralého domu, zavalil dva chlapce, z nichž jeden zraněním podlehl (více např. zde <a title="Otevření do nového okna" href="http://www.denik.cz/z_domova/ve-zchatralem-dome-spadly-stropy-trosky-zavalily-dve-deti-20161006.html" target="_blank">http://www.denik.cz/z_domova/ve-zchatralem-dome-spadly-stropy-trosky-zavalily-dve-deti-20161006.html</a> . Kus padající fasády zchrátralého domu v Brně zase zranil chodce (zde <a title="Otevření do nového okna" href="http://brno.idnes.cz/chatrajici-dum-v-brne-ohrozuje-chodce-dwi-/brno-zpravy.aspx?c=A160519_2247279_brno-zpravy_krut" target="_blank">http://brno.idnes.cz/chatrajici-dum-v-brne-ohrozuje-chodce-dwi-/brno-zpravy.aspx?c=A160519_2247279_brno-zpravy_krut</a> ). V červenci 2014 zasahovali hasiči v Mikulčicích, kde se částečně zřítil rodinný dům (zde <a title="Otevření do nového okna" href="http://www.firebrno.cz/hasici-museli-staticky-zajistit-rozpadajici-se-dum" target="_blank">http://www.firebrno.cz/hasici-museli-staticky-zajistit-rozpadajici-se-dum</a> ).</p><p>Více o tomto tématu <a href="https://www.ochrance.cz/zvlastni-opravneni/vlada-cr/2016-mmr-vykon-rozhodnuti/">zde</a></p>
