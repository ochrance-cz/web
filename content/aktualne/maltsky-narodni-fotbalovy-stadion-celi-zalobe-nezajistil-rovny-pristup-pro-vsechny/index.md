---
title: "Maltský národní fotbalový stadion čelí žalobě – nezajistil rovný přístup pro všechny"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/maltsky-narodni-fotbalovy-stadion-celi-zalobe-nezajistil-rovny-pristup-pro-vsechny/"
date: 2013-07-09
perex: "<p>Maltská Národní komise pro osoby se zdravotním postižením žaluje provozovatele národního fotbalového stadionu, protože nezajistil bezbariérový přístup pro osoby se zdravotním postižením.</p>"
---

<!-- imported from the old website -->

<p>Maltská <a href="https://secure3.gov.mt/socialpolicy/equal_opp/equality/welcome/front_pg" target="_blank">Národní komise pro osoby se zdravotním postižením </a>(dále „KNPD“) tak reagovala na četné stížnosti, ve kterých stěžovatelé kritizovali špatný přístupu na stadion a do jeho jednotlivých částí pro osoby se zdravotním postižením. KNPD tvrdí, že tyto nedostatky jsou porušením zákona o rovném zacházení s osobami se zdravotním postižením a odkazuje se přitom na § 12 odst. 1 tohoto zákona, podle kterého se diskriminace dopustí ten, kdo osobě se zdravotním postižením neumožní přístup a užití veřejného majetku a zařízení.</p><p>Na základě stížností zahájila NKPD ve věci šetření, v rámci kterého se konalo několik setkání s Maltskou fotbalovou asociací (dále „MFA“), organizací zodpovědnou za stadion. Setkání, jejichž cílem bylo zajistit rovný přístup na stadion pro všechny, se účastnila KNPD, MFA, stěžovatelé a architekt stavby. Během setkání konaného 13. října 2011 bylo dosaženo dohody a MFA souhlasila, že podnikne opatření k větší přístupnosti a otevřenosti stadionu.</p><p>Podle vyjádření KNPD však MFA ani po 18 měsících od dohody svůj závazek nesplnila, a proto podala KNPD 14. května 2013 žalobu k tamějšímu soudu. V žalobě se domáhá, aby:</p><ul><li>soud určil, že MFA porušila zákaz diskriminace osob se zdravotním postižením tím, že jim nezajistila bezbariérový přístup na stadion,</li><li>uložil MFA povinnost uvést situaci do souladu se zákonem, zejména tím, že v rozumném časovém horizontu umožní postiženým osobám důstojný přístup na stadion a do všech jeho částí, a</li><li>uložil MFA povinnost zaplatit penále za každý den prodlení se splněním povinností uložených soudem.</li></ul><p>Jednání soudu je nařízeno na dne 22. října 2013. </p><p>Tisková zpráva v angličtině – <a title="Otevření do nového okna" href="http://www.non-discrimination.net/content/media/MT-7-Access%20to%20the%20national%20football%20stadium.pdf" target="_blank">http://www.non-discrimination.net/content/media/MT-7-Access%20to%20the%20national%20football%20stadium.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /></p><p></p>
