---
title: "Případ pro ombudsmana: Život pod vysokým napětím"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-v/pripad-pro-ombudsmana-zivot-pod-vysokym-napetim/"
date: 2009-09-09
perex: "<p></p>"
---

<!-- imported from the old website -->

<p class="Normln perex">V pátek 11. září v 18:25 vysílá ČT1 další díl cyklu dokumentárních pořadů Případ pro ombudsmana. Repríza pořadu je zařazena do vysílání ČT2 v pondělí 14. září ve 12:25. Díl nazvaný Život pod vysokým napětím je o lidech z Prahy 9, kteří marně usilují o přeložení vedení vysokého napětí mimo obytnou zástavbu.</p><h2 style="TEXT-DECORATION: none" class="Nadpis1">Život pod vysokým napětím</h2><p class="Normln"><span style="FONT-STYLE: italic">(</span><span style="FONT-STYLE: italic">Spisová značka: </span><span style="FONT-STYLE: italic">3219</span><span style="FONT-STYLE: italic">/200</span><span style="FONT-STYLE: italic">8</span><span style="FONT-STYLE: italic">/VOP)</span></p><p class="Normln">Pan R. z Prahy se na ochránce obrátil z pověření desítek občanů bydlících v Praze 9 Malešicích se stížností na trvalé porušování zákonů ze strany místních úřadů v souvislosti s umístěním vedení vysokého napětí nad obytnou zástavbou.</p><p class="Normln">V 80. letech došlo k výstavbě tzv. Průmyslového polokruhu se záměrem, že v této lokalitě povede městský dopravní okruh. V předstihu před realizací těchto plánovaných dopravních staveb byla provedena přeložka vedení vysokého napětí a v dané lokalitě bylo rozhodnuto o stavební uzávěře. Domy, které zde už stály, měly být odstraněny a občanům nabídnuty náhradní nemovitosti. Nakonec však z plánované výstavby sešlo, domy odstraněny nebyly, ale vedení vysokého napětí už nad nimi zůstalo.</p><p class="Normln">V roce 2007, kdy mělo dojít k rekonstrukci vedení, žádali zdejší obyvatelé, aby byla trasa vedení vysokého napětí z bezpečnostních důvodů přeložena zpět do původní trasy. Jejich připomínky nebyly respektovány. Stejný stavební úřad, který vydal povolení k rekonstrukci vedení, navíc trvale vydává stavební povolení pod nové obytné stavby situované přímo v ochranném pásmu vedení a dokonce i přímo pod vodiči vysokého napětí.</p><p class="Normln">Pan R. se na ochránce obrátil bohužel až v okamžiku, kdy uplynuly všechny lhůty pro přezkum vydaného stavebního povolení a kolaudačního rozhodnutí na stavbu vedení vysokého napětí. Jediným možným řešením, jak znovu otevřít řízení, bylo podání podnětu nejvyšší státní zástupkyni. Ochránce využil svého zvláštního oprávnění a navrhl nejvyšší státní zástupkyni, aby podala žalobu k ochraně veřejného zájmu.</p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="http://www.ceskatelevize.cz">www.ceskatelevize.cz</a></p>
