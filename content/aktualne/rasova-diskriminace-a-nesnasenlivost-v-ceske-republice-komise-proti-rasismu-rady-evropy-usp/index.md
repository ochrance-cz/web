---
title: "Rasová diskriminace a nesnášenlivost v České republice – Komise proti rasismu Rady Evropy uspořádá kulatý stůl v Praze"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2016/rasova-diskriminace-a-nesnasenlivost-v-ceske-republice-komise-proti-rasismu-rady-evropy-usp/"
date: 2016-11-02
perex: "<p>Komise proti rasismu Rady Evropy (ECRI) organizuje ve spolupráci s  ministrem pro lidská práva, rovné příležitosti a  legislativu a s veřejnou ochránkyní práv kulatý stůl k projednání opatření, jež byla učiněna v návaznosti na doporučení ECRI v její poslední monitorovací zprávě o České republice z roku 2015. Kulatý stůl se koná v Praze 3. listopadu.</p>"
---

<!-- imported from the old website -->

<p>Cílem kulatého stolu je přispět k vnitrostátní diskusi o boji proti rasové diskriminaci a nesnášenlivosti a zvýšit povědomí široké veřejnosti o těchto otázkách. Akce se zúčastní zástupci ústředních i místních orgánů, akademici, zástupci mezinárodních a nevládních organizací, jakož i členové zranitelných skupin, na něž se ECRI zaměřuje.</p> <p>Kulatý stůl bude rozdělen do tří bloků:</p><ul><li>Hlavní závěry a doporučení obsažené ve zprávě ECRI o České republice,</li><li>Legislativní a institucionální rámec boje proti rasismu a rasové diskriminaci,</li><li>Integrace Romů.</li></ul> <p>Akci zahájí předseda ECRI Christian Ahlund, ministr pro lidská práva, rovné příležitosti a legislativu Jiří Dienstbier a veřejná ochránkyně práv České republiky Anna Šabatová. Zprávu ECRI o České republice přednesou členové ECRI, Eva Smithová Asmussenová a Thomas Büchel. Akci ukončí Christian Ahlund a náměstkyně ministra pro lidská práva a rovné příležitosti Martina Štěpánková.</p> <p>Jednotlivé bloky zasedání budou řídit člen ECRI za Českou republiku Dalibor Jílek, velvyslanec a stálý představitel České republiky při Radě Evropy Emil Ruffer, a David Beňák ze sekce pro lidská práva Úřadu vlády ČR.</p> <p>Ve své zprávě z roku 2015 ECRI vyjádřila znepokojení nad řadou otázek, jako jsou omezení mandátu veřejného ochránce práv v účinném boji proti rasové diskriminaci, složitý režim antidiskriminačního zákona upravující sdílení důkazního břemene, omezený účinek Koncepce romské integrace a Strategie boje proti sociálnímu vyloučení, nenávistné projevy a diskriminace Romů v přístupu ke vzdělání a bydlení.</p> <p>ECRI doporučila novelizovat ustanovení antidiskriminačního zákona o sdílení důkazního břemene, rozšířit pravomoci veřejného ochránce práv, zaměřit Kampaň proti rasismu a násilí primárně na romskou populaci a zavést alespoň jeden rok povinné a bezplatné docházky do předškolních zařízení pro všechny děti před vstupem do základní školy hlavního vzdělávacího proudu.</p> Kulatý stůl se koná 3. listopadu od 9:00 do 17:00 h na Úřadu vlády, Nábřeží Edvarda Beneše 4, 118 01 Praha 1.
