---
title: "Případ pro ombudsmana: Proč ne babička?"
vystupy:
  - tv
oldUrl: "/dalsi-aktivity/tv-serial/pripad-pro-ombudsmana-iii/pripad-pro-ombudsmana-proc-ne-babicka/"
date: 2008-09-17
perex: "<p></p>"
---

<!-- imported from the old website -->

<h1 class="Nadpis1">Případ pro ombudsmana: Proč ne babička?</h1><p class="Normln-web"><span style="FONT-WEIGHT: bold">V pátek </span><span style="FONT-WEIGHT: bold">1</span><span style="FONT-WEIGHT: bold">2</span><span style="FONT-WEIGHT: bold">. </span><span style="FONT-WEIGHT: bold">9</span><span style="FONT-WEIGHT: bold">. v </span><span style="FONT-WEIGHT: bold">18</span><span style="FONT-WEIGHT: bold">:</span><span style="FONT-WEIGHT: bold">25</span><span style="FONT-WEIGHT: bold"> hod vysílá ČT</span><span style="FONT-WEIGHT: bold"> </span><span style="FONT-WEIGHT: bold">1 další díl cyklu Případ pro ombudsmana (reprízu vysílá ČT 2 v pondělí </span><span style="FONT-WEIGHT: bold">15</span><span style="FONT-WEIGHT: bold">. </span><span style="FONT-WEIGHT: bold">9</span><span style="FONT-WEIGHT: bold">. ve 12.25). </span><span style="FONT-WEIGHT: bold">Díl nazvaný </span><span style="FONT-WEIGHT: bold">Proč ne babička? vypráví o osiřelém dítěti, kterého se ujala babička, ale především je o necitlivosti některých pracovníků na sociálních úřadech, kteří někdy dokonce ignorují metodické pokyny svého ministerstva.</span><span style="FONT-WEIGHT: bold"> </span></p><h3 class="Nadpis2">„Proč ne babička?“</h3><p class="Normln-web"><span style="FONT-STYLE: italic">O necitlivém jednání úředníků </span><span style="FONT-STYLE: italic">(</span><span style="FONT-STYLE: italic">spis. zn. VOP </span><span style="FONT-STYLE: italic">5142</span><span style="FONT-STYLE: italic">/200</span><span style="FONT-STYLE: italic">7</span><span style="FONT-STYLE: italic">). </span></p><p class="Normln-web">V září 2006 došlo k tragické nehodě. Bezohledný řidič vjel na chodník, kde usmrtil manžele a těžce zranil dítě. Šestnáctileté Jany, která se z minuty na minutu ocitla bez rodičů, se po návratu z nemocnice ujala babička, paní Z., matka zemřelé. Od té doby paní Z. zajišťuje faktickou péči o vnučku, i když do doby zletilosti Jany soud pravomocně nerozhodl o tom, komu bude svěřena do péče.</p><p class="Normln-web">Biologický otec se o Janu nezajímá, výživné bylo strháváno exekučně a po tragické smrti matky byly v rámci komplikovaného dědického řízení všechny účty zablokovány, takže se dívka ocitla zcela bez prostředků, odkázána pouze na babičku. Ta se v roce 2007 na ochránce obrátila se stížností na postup pracovníků Magistrátu Ústí nad Labem.</p><p class="Normln-web">Ochránce šetřením zjistil, že se orgán sociálně-právní ochrany dětí dopustil porušení právních předpisů, principů dobré správy i etických pravidel sociální péče. Sociální pracovnice neposkytly Janě po smrti matky sociálně-právní ochranu, tj. nehájily její oprávněné zájmy i tím, že její babičku neinformovaly o možných variantách řešení výchovných poměrů. Nezajímaly se o to, kdo fakticky zajišťuje potřeby nezletilé dívky, neinformovaly o možnosti využití dávek pomoci v hmotné nouzi. Úřad přitom mohl Janě od února 2007 přiznat potřebné dávky mimořádné pomoci ze systému hmotné nouze.</p><p class="Normln-web">Velmi vážné chyby se úřad dopustil také tím, že ihned nerozhodl o <span style="TEXT-DECORATION: underline">prozatímní</span> úpravě výchovných poměrů Jany formou rozhodnutí o předpěstounské péči. Tím by byl až do doby, kdy o dalších osudech Jany rozhodne soud, upraven poměr Jany a babičky, a to i po stránce finanční (v otázkách uplatňování dávek pomoci v hmotné nouzi, při řešení majetkových záležitostí dívky apod.). Co je však ještě horší &ndash; orgán sociálně-právní ochrany dětí nepodpořil návrh babičky, aby jí soud dívku svěřil do pěstounské péče. Úřad tak postupoval zcela v rozporu s metodickým pokynem MPSV.</p><p class="Normln-web">Janě je nyní osmnáct let, chtěla by pokračovat ve studiu, ale vzhledem k odmítavému postoji orgánu sociálně-právní ochrany dětí soud návrh babičky na pěstounskou péči zamítl, takže ani Jana ani babička nejsou příjemci dávek pěstounské péče.</p><p class="Normln-web">Magistrát Ústí nad Labem se závěry ochránce nesouhlasí a zastává názor, že jeho zaměstnanci postupovali správně. Pochybení magistrátu však uznal jak krajský úřad, tak MPSV.</p><p class="Normln-web">Paní Z. se proti nesvěření dívky do pěstounské péče odvolala a soud v současnosti v její věci rozhoduje.</p><p class="Normln-web"> </p><p class="Normln-web">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p>
