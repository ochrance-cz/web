---
title: "Pekařství v Belfastu odmítlo upéct dort na podporu homosexuálů, soud to označil za diskriminaci"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2016/pekarstvi-v-belfastu-odmitlo-upect-dort-na-podporu-homosexualu-soud-to-oznacil-za-diskrimina/"
date: 2016-11-28
perex: "<p>Odvolací soud v severoirském Belfastu potvrdil rozsudek soudu první instance v případu Lee vs. Ashers Baking Company Ltd. Pekařská firma se dopustila diskriminačního jednání, když odmítla zákazníkovi upéct dort s nápisem na podporu homosexuálních sňatků. Soud dospěl k závěru, že se firma dopustila diskriminace na základě sexuální orientace.</p>"
---

<!-- imported from the old website -->

<p class="MsoNormal" style="text-align:justify">Místní
aktivista za práva homosexuálů Gareth Lee si před dvěma lety objednal v
pekařství Ashers Bakery dort s nápisem „Support gay marriage“ (podporujte
homosexuální sňatky) pro akci, která se měla konat v rámci Mezinárodního
dne proti homofobii. Pekařství však jeho žádost odmítla, protože se
s vyzněním nápisu neztotožňuje. Lee se tímto cítil poškozen a celá
záležitost nakonec skončila u soudu. Majitelé podniku se hájili tím, že jsou
věřící evangeličtí křesťané a nápis odporuje učení Bible. Vyhotovením dortu
s takovým nápisem by tak podporovali něco, co je v rozporu
s jejich náboženským přesvědčením. Soud ovšem rozhodl, že se jedná o
porušení zákona zakazujícího diskriminaci v poskytování zboží, služeb či
vzdělání na základě sexuální orientace (<i>Equality
Act Sexual orientation Regulations</i>). </p><p class="MsoNormal" style="text-align:justify">Odvolací soud letos v říjnu
rozsudek potvrdil. Soud dále uvedl, že pekařství není náboženskou organizací,
ale jedná se o podnik, který majitelé provozují za účelem zisku. Samotnou
výrobou dortu pro určitou skupinu obyvatel či s určitou ozdobou ještě
nevyjadřuje pekařství někomu svoji podporu. Soud rovněž uvedl, že pekařství
nemůže selektovat zákazníky na základě diskriminačních důvodů a poskytovat jen
ty služby, které odráží jejich vlastní náboženské či politické přesvědčení ve
vztahu k sexuální orientaci.</p>

<p class="MsoNormal" style="text-align:justify">Rozhodnutí
soudu nemusí být ještě konečné, majitelé pekařství zvažují dovolání
k nejvyššímu soudu.</p>

<p class="MsoNormal" style="text-align:justify"><span style="font-size: 12.8px;">Celý
rozsudek k dispozici <a title="Otevření do nového okna" href="http://www.equalityni.org/Footer-Links/News/Delivering-Equality/Court-Rules-Cake-Case-was-Discrimination" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.</span></p>
