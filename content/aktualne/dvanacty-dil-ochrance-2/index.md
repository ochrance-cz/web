---
title: "Dvanáctý díl Ochránce"
vystupy:
  - tz
oldUrl: "/aktualne/tiskove-zpravy-2016/dvanacty-dil-ochrance-2"
date: 2016-04-01
perex: "<p>Poslední díl Ochránce je jiný než ostatní. Nevěnuje se jednotlivým stížnostem, ale ukazuje, jakým způsobem provádí ochránce dohled nad místy, kde jsou lidé omezeni na svobodě. V tomto případě konkrétně v diagnostickém ústavu pro děti, v policejních celách a v domově pro seniory.  Sledujte na ČT2 v neděli 3. 4. v 18:15 h, reprízy ve čtvrtek v 18:55 h a v pátek.</p>"
---

<!-- imported from the old website -->

<p>Od roku 2006 provádí veřejný ochránce práv systematické návštěvy míst, kde se mohou nacházet lidé omezeni na svobodě, a to jak veřejnou mocí, tak z důvodu své závislosti na péči. Smyslem návštěv je chránit práva lidí, usilovat o respektování jejich důstojnosti, chránit je před špatným zacházením.</p> <p>Návštěvy probíhají vždy bez ohlášení a tým pracovníků Kanceláře veřejného ochránce práv v zařízení stráví i několik dnů, aby sledoval každodenní chod zařízení, ověřil, v jakých podmínkách lidé v zařízeních žijí, jaký personál se o ně stará a jestli je ho dostatek. Souhrnné zprávy ochránce z jednotlivých typů zařízení pak mají obecnou platnost, pojmenovávají systémové nedostatky a doporučují změny, které by preventivně bránily špatnému zacházení.</p> <p>V tomto dílu pořadu Ochránce ukazujeme, jak návštěvy zařízení probíhají, na co se soustředíme, jakým způsobem pak usilujeme o zlepšení podmínek.</p><p> S kamerami jsme takhle navštívili dětský diagnostický ústav v Bohumíně, policejní cely v Brně a domov pro seniory v Zastávce u Brna.</p>
