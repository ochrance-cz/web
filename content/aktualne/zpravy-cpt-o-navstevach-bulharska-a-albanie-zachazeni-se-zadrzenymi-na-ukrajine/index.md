---
title: "Zprávy CPT o návštěvách Bulharska a Albánie, zacházení se zadrženými na Ukrajině"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/zpravy-cpt-o-navstevach-bulharska-a-albanie-zachazeni-se-zadrzenymi-na-ukrajine/"
date: 2012-06-18
perex: "<p></p>"
---

<!-- imported from the old website -->

<p>Evropský výbor pro prevenci mučení a nelidského či ponižujícího zacházázení nebo trestání (CPT)  vyjádřil obavy ohledně zacházení s osobami omezenými na svobodě ukrajinskou policií. Delegace CPT obdržela řadu stížností od zadržovaných osob, včetně žen a mladistvých, které byly podrobeny špatnému zacházení během zatčení a při vyslýchání policejními důstojníky. V některých případech bylo špatné zacházení natolik závažné, že dosahovalo intenzity mučení. CPT dále vyzval úřady k okamžitému ukončení praxe poutání pacientů k nemocničním postelím a k respektování důvěrnosti lékařských vyšetření. Dále zdůraznil právo na informování o zatčení blízké příbuzné či jiné osoby.</p><p>V březnu CPT vydal zprávu o návštěvě Bulharska. Většina osob, se kterými delegace CPT prováděla rozhovory, uvedla, že police s nimi zacházela slušně. Určitý počet osob nicméně tvrdil, že byl během zatčení podroben fyzickému špatnému zacházení. Ojediněle se CPT setkal se stížnostmi na použití elektrických šoků. CPT doporučil, aby byli policejní důstojníci vyškoleni ohledně přijatelných vyslýchacích technik, a aby byl vytvořen kodex jednání policistů při výsleších.</p><p>Dále CPT vydal zprávu o návštěvě Albánie. I zde většina vyslýchaných osob neuváděla stížnosti na jednání policie. Určitý počet dotázaných (včetně řady nezletilých) však tvrdil, že byl během zatýkání či vyslýchání podroben špatnému zacházení, jako je fackování, rány pěstí, kopance či rány obuškem. Ve většině navštívených policejních zařízeních se delegace CPT setkala se špatnými materiálními podmínkami (polorozpadlé cely, omezený nebo žádný přístup k dennímu světlu a špatná ventilace).</p>
