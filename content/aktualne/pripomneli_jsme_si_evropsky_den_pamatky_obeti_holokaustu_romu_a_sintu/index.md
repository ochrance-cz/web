---
title: Připomněli jsme si Evropský den památky obětí holokaustu Romů a Sintů
date: 2024-08-06T10:28:28.278Z
vystupy:
  - aktualita
perex: >
  <p>Druhého srpna jsme si připomněli vyvraždění 4 300 Romů a Sintů v německém
  nacistickém koncentračním táboře Auschwitz-Birkenau, kteří byli této noci v
  roce 1944, navzdory jejich zoufalému odporu, zavražděni SS. Na památku všech
  500 000 Romů a Sintů zavražděných v nacisty okupované Evropě prohlásil
  Evropský parlament v roce 2015 tento den za Evropský den památky obětí
  holokaustu Romů a Sintů.</p>
---
<p>&bdquo;<em>Hlavním tématem byla společná odpovědnost za společnost bez předsudků, která umí odlišnosti řešit dialogem, porozuměním a empatií. Věřím, že zeď, která je základem pomníku obětí a která je složena z&nbsp;cihel nese na každé z&nbsp;cihel tato neviditelná, nikoliv však prázdná slova: respekt, tolerance, empatie, porozumění, láska, mír a člověčenství,</em>&ldquo; shrnul pietní akt ombudsman Stanislav Křeček.</p>

<p><img alt="3.jpg" src="https://www.ochrance.cz/aktualne/pripomneli_jsme_si_evropsky_den_pamatky_obeti_holokaustu_romu_a_sintu/3.jpg" />Ombudsman Stanislav Křeček, zmocněnkyně vlády pro záležitosti romské menšiny Lucie Fuková a vedoucí Oddělení národnostních menšin a romských záležitostí Kateřina Bursíková Jacques se v koncentračním táboře Auschwitz-Birkenau zúčastnili pietního aktu v&nbsp;rámci Evropského dne památky obětí holokaustu Romů a Sintů.&nbsp;&nbsp;</p>

<p><img alt="fotka_s_fukovou.jpg" src="https://www.ochrance.cz/aktualne/pripomneli_jsme_si_evropsky_den_pamatky_obeti_holokaustu_romu_a_sintu/fotka_s_fukovou.jpg" />Vzpomínky se zúčastnili pamětníci holokaustu. Pietního aktu u památníků v&nbsp;táborové sekci B II se zúčastnili vysoce postavení zástupci z celého světa, zástupci parlamentů, vlád, mezinárodních organizací a občanské společnosti.</p>

<p><em>&bdquo;Respekt, mírové řešení, nechte nám žít svůj životní styl, anticiganismus, vyvraždění, holokaust, ti kteří přežili</em>&ldquo;, to jsou slova, která zazněla na pietním aktu v&nbsp;Birkenau.&nbsp;</p>

<p>Je to místo ze kterého je stále cítit strach a hrůza, je v&nbsp;něm všude přítomná bolest a nenávist. Je to však také místo, které v&nbsp;současnosti, díky těm, kteří přežili holokaust a těm, kteří se o místo a osudy lidí v&nbsp;něm zemřelých starají, místem připomínajícím to, co se nesmí opakovat.</p>

<p><img alt="1.jpg" src="https://www.ochrance.cz/aktualne/pripomneli_jsme_si_evropsky_den_pamatky_obeti_holokaustu_romu_a_sintu/1.jpg" /></p>

<p>&nbsp;</p>
