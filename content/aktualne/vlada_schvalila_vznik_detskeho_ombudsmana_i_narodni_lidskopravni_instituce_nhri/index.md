---
title: Vláda schválila vznik dětského ombudsmana i národní lidskoprávní
  instituce (NHRI)
date: 2024-04-10T19:32:05.479Z
vystupy:
  - tz
perex: >
  <p>Veřejný ochránce práv Stanislav Křeček dnes po jednání vlády o novele
  zákona o veřejném ochránci práv přivítal postoj ministra pro legislativu k
  instituci&nbsp;dětského ombudsmana. Zřízení ochránce práv dětí spolu
  s&nbsp;rozšířením mandátu ombudsmana v&nbsp;ochraně lidských práv dnes
  schválila vláda.</p>
---
<p><em>&bdquo;Jsem rád, že jsem se mohl zúčastnit dnešního jednání vlády o novele zákona o veřejném ochránci práv, díky které bychom jako takzvaná NHRI rozšířili současný záběr v&nbsp;ochraně lidských práv. Novela zároveň zakotvuje vznik nové nezávislé instituce dětského ombudsmana. Jde o zásadní krok ke zlepšení ochrany práv dětí,&ldquo; </em>uvedl ombudsman Stanislav Křeček po jednání vlády. &nbsp;&nbsp;&nbsp;&nbsp;</p>

<p>V&nbsp;České republice jako jedné z&nbsp;posledních evropských zemí dosud instituce dětského ombudsmana stejně jako NHRI chybí. Za tyto nedostatky stát dlouhodobě čelí kritice OSN, Rady Evropy i orgánů Evropské unie a v posledních letech také stále sílícím výhradám ze strany zástupců tuzemské občanské společnosti. Díky novele zákona o veřejném ochránci práv by se situace měla změnit.</p>

<p><em>&bdquo;Oceňuji přístup ministra pro legislativu Michala Šalomouna k&nbsp;personálním potřebám této nové instituce. Dětský ombudsman nemůže zákonem svěřené úkoly naplňovat sám, potřebuje k&nbsp;tomu dostatek odborníků,&ldquo;</em> dodal ombudsman s&nbsp;tím, že je připravený k&nbsp;dalším jednáním a debatě o podobě dětského ombudsmana jak v&nbsp;Poslanecké sněmovně, tak při sestavování rozpočtu.</p>
