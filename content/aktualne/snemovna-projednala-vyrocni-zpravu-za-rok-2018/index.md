---
title: "Sněmovna projednala výroční zprávu za rok 2018"
vystupy:
  - tz
oldUrl: "/aktualne2/aktualne/tiskove-zpravy-2020/snemovna-projednala-vyrocni-zpravu-za-rok-2018/"
date: 2020-03-06
perex: "<p>Poslanecká sněmovna za přítomnosti ombudsmana projednala výroční zprávu za rok 2018. Jde o zprávu, kterou poslancům předložila bývalá ombudsmanka Anna Šabatová, a která shrnuje poznatky vyplývající z její činnosti a z činnosti současného ombudsmana Stanislava Křečka, jejího tehdejšího zástupce.</p>"
---

<!-- imported from the old website -->

<p>Zpráva kromě informací o nejdůležitějších zjištěních vyplývajících z činnosti v roce 2018 zahrnuje i deset doporučení. Týkají se problémů, jejichž řešení vyžaduje změnu právních předpisů. Jde například o uložení povinnosti úřadům poučovat účastníky řízení o možnosti bránit se proti rozhodnutí správní žalobou, umožnit účastníkům řízení dálkové nahlížení do spisů formou zaslání kopie, postihovat neoprávněné použití omezovacích prostředků ve zdravotních službách jako přestupek, zajistit zveřejňování soudních rozhodnutí ve veřejně přístupné databázi aj.</p> <p>Ombudsman při projednávání zprávy vyjádřil naději, že jeho spolupráce se Sněmovnou bude efektivnější, aby předkládané zprávy nebyly projednávány s takovým časovým odstupem a na řešení problémů se začalo pracovat dříve.</p> <p>Poslanecká sněmovna vzala zprávu o činnosti za rok 2018 na vědomí a usnesla se upozornit vládu na potřebu řešit nedostatky, na něž zpráva upozorňuje. Požádá také vládu, aby se zabývala legislativními doporučeními uvedenými ve zprávě a do 30. 4. informovala Poslaneckou sněmovnu o využití doporučení a o jejich zařazení do legislativního plánu.</p> <p> </p> <a href="/uploads-importzpravy_pro_poslaneckou_snemovnu/Vyrocni_zprava_2018.pdf" target="_blank">Výroční zpráva za rok 2018</a>
