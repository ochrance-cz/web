---
title: "K segregaci romských dětí ve Staré Lubovně nedochází, rozhodl soud"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/k-segregaci-romskych-deti-ve-stare-lubovne-nedochazi-rozhodl-soud/"
date: 2017-03-20
perex: "<p>Slovenský soud zamítl veřejnou žalobu proti Ministerstvu školství Slovenské republiky a městu Stará Lubovňa kvůli segregaci romských dětí na místní základní škole. Podle soudu k segregaci nedochází, protože děti chodí na uvedenou školu z důvodu příslušnosti ke školskému obvodu, nikoli kvůli svému etnickému původu.</p>"
---

<!-- imported from the old website -->

<p>V říjnu 2016 vynesl bratislavský okresní soud rozsudek ve věci veřejné žaloby týkající se segregace romských dětí na základní škole v lokalitě Stará Lubovňa – Podsadek. Žalobu proti státu, zastoupeným Ministerstvem školství, vědy, výzkumu a sportu Slovenské republiky, a městu Stará Lubovňa podala nezisková organizace Poradňa pre občianske a ľudské práva (dále Poradna) v roce 2015. </p> <p>Podle Poradny dochází v uvedené lokalitě k segregaci romských dětí – místní základní školu navštěvují dlouhodobě právě jen sociálně znevýhodněné romské děti. Podle Poradny disponují okolní školy dostatečnými kapacitami a mohou tak romské děti přijmout. Poradna v žalobě dále uvedla, že příslušné orgány nepřijímají dostatečná opatření proti diskriminaci a segregaci romských dětí, což je v rozporu s antidiskriminačním zákonem či mezinárodními právními předpisy. Vzdělávání v etnicky homogenní škole podle Poradny podporuje segregaci a diskriminaci, a je tudíž v rozporu se základním právem na vzdělání. Romským dětem se tak nedostává rovných šancí na vzdělání a Poradna proto navrhovala integraci těchto dětí do ostatních škol ve městě. </p> <p>Soud žalobu zamítl, neboť se podle něj nepodařilo prokázat, že jsou romské děti do uvedené školy umisťovány z důvodu své etnicity. Podle soudu navštěvují romské děti tuto školu na základě svého trvalého pobytu v konkrétním školním obvodě a nikoli kvůli své etnické příslušnosti.</p> <p>Případ však ještě není u konce. Poradna se v prosinci 2016 proti rozsudku bratislavského soudu odvolala.</p> <p>Více informací k případu zde:</p> <a href="https://www.poradna-prava.sk/sk/dokumenty/rozhodnutie-okresneho-sudu-v-pripade-v-pripade-verejnej-zaloby-proti-segregacii-romskych-deti-na-skole-v-starej-lubovni/" target="_blank">https://www.poradna-prava.sk/sk/dokumenty/rozhodnutie-okresneho-sudu-v-pripade-v-pripade-verejnej-zaloby-proti-segregacii-romskych-deti-na-skole-v-starej-lubovni/</a>
