---
title: "Mezinárodní den dětí – ombudsman pomáhá dětem již dvacet let"
vystupy:
  - tz
oldUrl: "/aktualne/tiskove-zpravy-2020/mezinarodni-den-deti-ombudsman-pomaha-detem-jiz-dvacet-let"
date: 2020-06-01
perex: "<p>Dnes je den dětí a my jim přejeme krásný a radostný svátek. V práci ombudsmana mají děti výsadní pozici každý den již dvacet let. Podněty dětí jsou vyřizovány přednostně. Jezdíme do škol. Dohlížíme již čtrnáct let na podmínky v dětských domovech, zařízeních pro děti vyžadujících okamžitou pomoc, kojeneckých ústavech a dalších výchovných zařízeních, kde jsou děti umístěny. Monitorujeme práva dětí s postižením. Speciální kategorii tvoří naše kontrola činnosti orgánů sociálně-právní ochrany dětí, u nichž sledujeme, nakolik pracují v nejlepším zájmu dítěte. Pokud tomu tak není, prosazujeme nápravu a jsme v tom velmi úspěšní. V pozici kolizního opatrovníka zastupujeme děti před Ústavním soudem a hájíme jejich práva. </p>"
---

<!-- imported from the old website -->

<p>Díky naší široké agendě dokážeme dětem pomáhat napříč oblastmi: od dětských exekucí, diskriminace, přes dávky až po podmínky v dětských domovech nebo ochranu práv dětí se zdravotním postižením. Děti se na nás mohou přímo obracet, máme pro ně také speciální web s radami pro obtížné životní situace. Již 20 let pracujeme na tom, aby děti žily v lepším světě.</p> <h5>Za uplynulých 20 let:</h5> <p></p><ul><li>jsme prošetřili 4900 podnětů, týkajících se ochrany práv dětí a rodiny,</li><li>dalších 1200 stížností se týkalo oblasti školství a vzdělávání,</li><li>od roku 2006 navštěvujeme zařízení, kde jsou děti umístěny,</li><li>navštívili jsme jich 77 a stále pokračujeme, </li><li>prověřili jsme podmínky skoro 2500 dětí umístěných v zařízeních,</li><li>v roce 2012 jsme spustili web určený dětem: <a href="https://deti.ochrance.cz/" target="_blank">deti.ochrance.cz</a>,</li><li>v uplynulých letech se na nás obrátily stovky dětí.</li></ul> <p>Většinu uvedených činností může v České republice vykonávat pouze ombudsman. Často jsme jedinou nebo poslední instancí, na kterou se děti v potížích mohou obrátit a kdo může jejich podněty prošetřit.</p> <p>Ombudsman a jeho zástupkyně přejí dětem k jejich dnešnímu svátku co nejklidnější a nejradostnější dětství. Zástupkyně ombudsmana Monika Šimůnková, které má agendu dětí svěřenou ve své působnosti, k tomu dodává: „Vím, že to pro mnohé z dětí během epidemie nebylo vůbec jednoduché. Některé doma neměly prostor pro učení, ty v dětských domovech postrádaly návštěvy a asi všem chyběli kamarádi a přátelé ze školy. V tuto chvíli nejspíš ještě plně netušíme, jak tvrdě epidemie na některé děti dolehla. Za sebe mohu slíbit, že se vynasnažím dětem co nejvíce pomáhat. Budu ráda, když nám budou děti důvěřovat a nebudou váhat obrátit se na nás s důvěrou, ať už je v životě potkají jakékoliv problémy. Ombudsman je zde pro děti již 20 let.” </p> <h5>Případy z posledních měsíců, ve kterých jsme se zasadili o zlepšení situace dětí:</h5> <p></p><ul><li><a href="https://www.ochrance.cz/aktualne/tiskove-zpravy-2020/deti-s-postizenim-maji-pravo-chodit-do-skoly/" target="_blank">Děti s postižením mají právo chodit do školy</a></li><li><a href="https://www.ochrance.cz/aktualne/tiskove-zpravy-2020/zastupkyne-ombudsmana-resi-stiznosti-na-nova-pravidla-ohledne-prijimani-zaku-na-str/" target="_blank">Zástupkyně ombudsmana řeší stížnosti na nová pravidla ohledně přijímání žáků na střední školy</a></li><li><a href="https://www.ochrance.cz/aktualne/tiskove-zpravy-2020/monika-simunkova-pomohla-rodinam-ktere-rozdelila-epidemie/" target="_blank">Vyřešili jsme několik případů, ve kterých přijatá protikrizová opatření rozdělila rodiny</a></li><li><a href="https://www.ochrance.cz/aktualne/tiskove-zpravy-2020/dluhy-nemohou-byt-duvodem-odmitnuti-porucnictvi-zajem-ditete-je-dulezitejsi/" target="_blank">V souladu s názorem zástupkyně ombudsmana Moniky Šimůnkové, vystupující v řízení jako opatrovník desetiletého chlapce s postižením, zrušil Ústavní soud rozhodnutí městského a krajského soudu, které odmítly jmenovat poručnicí ženu, v jejíž láskyplné péči chlapec dlouhodobě žije.</a></li><li><a href="https://www.ochrance.cz/aktualne/tiskove-zpravy-2020/zastupkyne-ombudsmana-monika-simunkova-zahajila-odborny-seminar-venovany-zarizenim-pro/" target="_blank">Odborný seminář věnovaný zařízením pro děti vyžadující okamžitou pomoc.</a></li><li><a href="https://www.ochrance.cz/aktualne/tiskove-zpravy-2020/matce-s-postizenim-bylo-upirano-pravo-starat-se-o-sve-dite-pomohl-ji-az-zasah-ombudsmank/" target="_blank">Matce s postižením bylo upíráno právo starat se o své dítě. Pomohl jí až zásah ombudsmanky</a></li><li><a href="https://www.ochrance.cz/aktualne/tiskove-zpravy-2020/vzdelavaci-system-nepocita-s-zaky-s-odlisnym-materskym-jazykem/" target="_blank">Vzdělávací systém nepočítá s žáky s odlišným mateřským jazykem</a></li><li><a href="https://www.ochrance.cz/aktualne/tiskove-zpravy-2019/ospod-nechal-matce-se-zdravotnim-postizenim-prechodne-odebrat-dite-misto-aby-se-ji-snazil/" target="_blank">OSPOD nechal matce se zdravotním postižením přechodně odebrat dítě, místo aby se ji snažil podpořit</a></li><li><a href="https://www.ochrance.cz/aktualne/tiskove-zpravy-2019/konzulat-odmital-vydat-cestovni-prukaz-nemocnemu-diteti-ktere-se-tak-nemohlo-vratit-s-matk/" target="_blank">Konzulát odmítal vydat cestovní průkaz nemocnému dítěti, které se tak nemohlo vrátit s matkou zpět do Česka. Pomohl až zásah ombudsmanky</a></li><li><a href="https://www.ochrance.cz/aktualne/tiskove-zpravy-2019/predcasne-narozenemu-diteti-se-diky-ombudsmance-dostava-pece-hrazene-pojistovnou/" target="_blank">Předčasně narozenému dítěti se díky ombudsmance dostává péče hrazené pojišťovnou</a></li><li><a href="https://www.ochrance.cz/aktualne/tiskove-zpravy-2019/zarizeni-pro-deti-vyzadujici-okamzitou-pomoc-neplni-svuj-zakonny-ucel/" target="_blank">Zařízení pro děti vyžadující okamžitou pomoc neplní svůj zákonný účel</a></li></ul><p></p>           <p> </p><br />
