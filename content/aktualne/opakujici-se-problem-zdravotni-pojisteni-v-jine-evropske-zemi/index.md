---
title: "Opakující se problém: zdravotní pojištění v jiné evropské zemi"
vystupy:
  - tz
oldUrl: "/aktualne/tiskove-zpravy-2020/opakujici-se-problem-zdravotni-pojisteni-v-jine-evropske-zemi"
date: 2020-11-26
perex: "<p>Opakovaně šetříme problémy lidí, kteří mají v rámci Evropské unie zdravotní pojištění v jedné zemi, ale bydlí v zemi jiné a tam také čerpají zdravotní péči. Ve většině případů vše funguje bez problémů a zdravotní pojišťovny si na základě formulářů mezi sebou platby přeúčtují. Co si ale počít v situaci, kdy to tak lehce nefunguje? </p>"
---

<!-- imported from the old website -->

<p>Obrátil se na nás muž, který měl pojištění v Rakousku, kde dříve pracoval, ale v Česku, jehož je občanem, bydlel a byl v pracovní neschopnosti. V lednu letošního roku mu pojišťovna v Česku sdělila, že nemá zdravotní pojištění. Muž si nejprve myslel, že je chyba na rakouské straně. Naše šetření však ukázalo, že chybu udělala tzv. „výpomocná“ pojišťovna v ČR. Ta naše výtky přijala, zjednala v daném případě nápravu a zabezpečila, aby se již podobný případ neopakoval. </p><p>“Muži jsme dokázali rychle pomoci. V případě zdravotního pojištění platí, že v rámci Evropské unie může mít osoba zdravotní pojištění pouze v jedné zemi. Uplatňuje se zde zásada, že člověk podléhá právním předpisům pouze jednoho státu. Pokud se člověk dostane do potíží, může se v těchto případech obrátit na nás nebo Kancelář zdravotního pojištění, která pomáhá s komunikací s institucemi i v ostatních státech,” vysvětluje zástupkyně ombudsmana Monika Šimůnková.  </p><h5>Modelové řešení podobných případů můžete nalézt na stránkách Kanceláře zdravotního pojištění: </h5><p><a rel="noreferrer noopener" target="_blank" href="https://www.kancelarzp.cz/cs/pojistenci/prava-naroky-eu/narok-kategorie/prac-zije-jinde-eu">prava-naroky-eu/narok-kategorie/prac-zije-jinde-eu</a> </p>
