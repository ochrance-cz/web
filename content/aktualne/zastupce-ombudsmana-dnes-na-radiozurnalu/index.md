---
title: "Zástupce ombudsmana dnes na Radiožurnálu"
vystupy:
  - tz
oldUrl: "/aktualne/tiskove-zpravy-2013/zastupce-ombudsmana-dnes-na-radiozurnalu"
date: 2013-05-28
perex: "<p>Zástupce ombudsmana Stanislav Křeček bude dnes po 17:00h hostem pořadu Dvacet minut Radiožurnálu.</p>"
---

<!-- imported from the old website -->

<p>Tématem rozhovoru s Veronikou Sedláčkovou bude především přijímání dětí do mateřských školek. Vzhledem k tomu, že právě nyní rozhodují krajské úřady o odvolání rodičů dětí, které do školek nebyly přijaty, jde o téma vysoce aktuální. I proto zástupce ombudsmana včera informoval o svém stanovisku, že by krajské úřady měly samy rozhodnout o přijetí dítěte, pokud zjistí, že rozhodnutí ředitele mateřské školy bylo nezákonné. Překážkou takového postupu krajských úřadů nemůže být argument, že školka už všechna volná místa obsadila. Pokud by dítě přijaté na odvolání překročilo kapacitu školky, je následně povinností zřizovatele uvést školku do souladu se zákonem (navýšit kapacitu).</p><p>Dosavadní praxe, kdy krajský úřad v rámci odvolání nerozhodl, ale původní rozhodnutí pouze zrušil a vrátil znovu řediteli školky, vedla k tomu, že ředitel následně znovu rozhodl o nepřijetí dítěte, tentokrát z legitimního důvodu naplněné kapacity. Právo odvolat se proti rozhodnutí se v tomto pojetí stává pouhou formalitou, protože ani potvrzení nezákonnosti na výsledku nic nemění.</p><p>Více k tomuto tématu najdete <a href="/tiskove-zpravy/tiskove-zpravy-2013/dite-lze-prijmout-do-skolky-i-nad-kapacitu-mist/" target="_blank">zde</a>.</p>
