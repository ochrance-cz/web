---
title: "Druhé pracovní setkání národních preventivních mechanismů"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/druhe-pracovni-setkani-narodnich-preventivnich-mechanismu/"
date: 2014-12-01
perex: "<p>Ve dnech 27. až 28. listopadu 2014 se uskutečnilo setkání zástupců českého, francouzského, gruzínského, maďarského, polského a slovinského národního preventivního mechanismu (NPM) a pracovníků kanceláře slovenské ombudsmanky. Cílem setkání bylo sdílení dobré praxe týkající se jak organizace a zásad práce NPM, tak i konkrétních typů zařízení, která NPM navštěvuje.</p>"
---

<!-- imported from the old website -->

<p>Na úvod setkání, jehož se zúčastnili také Adeline Hazan, vedoucí francouzského NPM, a Nika Kvaratskhelia, vedoucí gruzínského NPM, všechny účastníky přivítal Stanislav Křeček, zástupce veřejné ochránkyně práv. Následovala krátká představení práce jednotlivých NPM a slovenské ombudsmanky zaměřující se především na aktuální výzvy a zkušenosti. Z následných diskusí vyplynulo, že prioritou pro většinu NPM stále zůstávají systematické návštěvy věznic. V této souvislosti zástupci gruzínského NPM popsali případ, kdy při systematické návštěvě nalezli dva vězně zbité a svázané strážnými<a name="_GoBack"></a> ve sprše. Mezi další typy zařízení, na něž chce většina NPM zaměřit svou pozornost, patří psychiatrické nemocnice a zařízení sociálních služeb. Diskutována byla také nezbytnost spolupráce jednotlivých NPM s nadnárodními tělesy, jakými jsou <a title="Otevření do nového okna" href="http://www.ohchr.org/EN/HRBodies/OPCAT/Pages/OPCATIndex.aspx" target="_blank">Podvýbor pro prevenci mučení a jiného krutého, nelidského či ponižujícího zacházení nebo trestání Výboru OSN proti mučení</a>  či <a title="Otevření do nového okna" href="http://www.cpt.coe.int/en/default.htm" target="_blank">Evropský výbor pro zabránění mučení a nelidskému či ponižujícímu zacházení nebo trestání</a> . </p><p>Odpolední blok jednání byl věnován konkrétním otázkám týkajícím se metod práce, a to plánování, přípravě a provádění návštěv míst, kde se nacházejí osoby omezené na svobodě. Naprostá shoda panovala ohledně nemožnosti systematickou návštěvu připravit tak, aby bylo možné standardizovaně reagovat na všechny nastalé situace. V tomto ohledu bylo zejména zdůrazněno, že individuální rozhovory nelze vést na základě formulářového dotazníku, ale spíše jen za pomoci seznamu témat, která by měla, ale nutně nemusí, být během rozhovoru pokryta. K otázce nočních či obecně překvapivých šetření se účastníci vyjádřili v tom smyslu, že je naprosto klíčové, aby systematické návštěvy mohly být prováděny v jakoukoliv denní či roční dobu, a to zpravidla bez předchozího ohlášení. V neposlední řadě pak byla probírána problematika pořizování obrazových či zvukových záznamů během návštěv a spolu s ní i možnost vyžádat si záznamy z kamerových systémů navštěvovaných zařízení. Účastníci se shodli, že je žádoucí pořizovat fotografie toliko předmětů a prostor, nikoliv osob, respektive osoby fotografovat pouze s jejich výslovným souhlasem, není-li to nezbytně nutné k zajištění důkazu trestné činnosti. Co se týče záznamů z kamerových systémů, účastníci se shodli především na nutnosti sledovat a připomínkovat pravidla určující dobu, po kterou mají být tyto záznamy uchovávány.</p><p>Druhý den setkání zahájila přivítáním zúčastněných veřejná ochránkyně práv Anna Šabatová. V rámci následujícího jednání pak byla probírána především problematika psaní zpráv z návštěv jednotlivých zařízení, vyjednávání s navštívenými zařízeními a důvěrnosti informací získaných během systematických návštěv. Klíčovým bodem diskusí se stala otázka, zda, respektive za jakých okolností zprávu z návštěvy konkrétního zařízení bez dalšího zveřejňovat a do jaké míry takto zveřejněné zprávy anonymizovat. Z hlediska nutnosti zachovávat důvěrnost informací získaných během systematických návštěv pak byla diskutována zejména povinnost nahlásit trestné činy, jichž jsou pracovníci NPM svědky či o nichž se v průběhu návštěvy na základě rozhovorů či analýzy dokumentace dozví. V závěru jednání se pak někteří účastníci vyslovili pro provádění následných návštěv v zařízeních, kde hrozí, že doporučení NPM nebudou ani přes písemná ujištění reálně naplňována.</p><p>Setkání podobného formátu letos proběhlo již podruhé. Informace o průběhu a výsledcích setkání, které se uskutečnilo v únoru při příležitosti konání mezinárodní odborné konference s názvem „Ochrana práv seniorů v instituci, s důrazem na osoby s demencí“, jsou dostupné <a href="https://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2014/pracovni-setkani-narodnich-preventivnich-mechanismu/">zde</a>.</p><p>Obě setkání byla realizována v rámci projektu Společně k dobré správě (reg. č. CZ.1.04.5.1.00/81.00007). Tento projekt je financován z prostředků ESF prostřednictvím Operačního programu Lidské zdroje a zaměstnanost a státního rozpočtu ČR.</p><p><img src="https://www.ochrance.cz/uploads/RTEmagicC_npm-meeting-02a_01.jpg.jpg" height="401" width="626" alt="" /></p><p><img src="https://www.ochrance.cz/uploads/RTEmagicC_npm-meeting-04a_01.jpg.jpg" height="420" width="627" alt="" /></p><p><img src="https://www.ochrance.cz/uploads/RTEmagicC_npm-meeting-05a_01.jpg.jpg" height="420" width="627" alt="" /></p><p><img src="https://www.ochrance.cz/uploads/RTEmagicC_npm-meeting-07a_01.jpg.jpg" height="420" width="627" alt="" /></p><p><img src="https://www.ochrance.cz/uploads/RTEmagicC_npm-meeting-11a_01.jpg.jpg" height="416" width="622" alt="" /></p><p><img src="https://www.ochrance.cz/uploads/RTEmagicC_npm-meeting-13a_01.jpg.jpg" height="420" width="628" alt="" /></p><p><img src="https://www.ochrance.cz/uploads/RTEmagicC_npm-meeting-16a_01.jpg.jpg" height="444" width="628" alt="" /></p><p><img src="https://www.ochrance.cz/uploads/RTEmagicC_npm-meeting-17a_01.jpg.jpg" height="459" width="628" alt="" /></p>
