---
title: "Soud se zastal muže, který byl v zaměstnání vystaven diskriminaci kvůli své národnosti"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2020/soud-se-zastal-muze-ktery-byl-v-zamestnani-vystaven-diskriminaci-kvuli-sve-narodnosti/"
date: 2020-01-20
perex: "<p>Soud v Severním Irsku nařídil, aby bylo muži z Polska vyplaceno odškodné ve výši 15 tisíc liber.</p>"
---

<!-- imported from the old website -->

<p>Pan Damian Anysz je polské národnosti a v letech 2016 až 2018 pracoval jako kuchař ve městě Magherafelt v Severním Irsku. Po několika měsících od svého nástupu ho slovně napadla jeho kolegyně a řekla, že by se měl vrátit tam, odkud přišel. Pan Anysz incident nahlásil nadřízeným a kolegyně se mu musela omluvit. Po nějaké době ale slovní útoky a urážky ze strany kolegyně začaly znovu. Podle pana Anysze mu kolegyně záměrně způsobovala v kuchyni drobné nehody a nepříjemnosti a často o něm před ostatními mluvila pohrdavě a používala výraz „cizinec“. Vedle kolegyně se podobně choval i další kolega, který vůči panu Anyszovi jednal agresivně, dělal mu naschvály, a rovněž o něm mluvil jako o „cizinci“.</p> <p>Na chování obou kolegů si pan Anysz opakovaně stěžoval u nadřízených, ti mu ovšem nevěřili, a to až do doby, než incidenty potvrdili další lidé z personálu restaurace. I potom však nadřízení incidenty zlehčovali a stížnosti ignorovali. Po návratu z krátké dovolené v roce 2018 pan Anysz zjistil, že má bez předchozího upozornění přiděleno několik hodin práce navíc. Vedle toho s ním po návratu do práce nikdo z personálu nemluvil. Pan Anysz to označil za poslední kapku v sérii nepříjemných událostí a rozhodl se dát z místa výpověď. </p> <p>V roce 2018 se obrátil na soud, jelikož se cítil diskriminován. Pan Anysz byl přesvědčen, že jediným důvodem nepříznivého zacházení ze strany personálu a nadřízených byl fakt, že je Polák, a že jim vadilo, že přijel do Severního Irska žít a pracovat.</p> <p>Soud letos na jaře k případu mimo jiné uvedl, že nadřízení pana Anysze selhali, neboť situaci neřešili a svojí nečinností umožnili, aby se incidenty opakovaly a stupňovaly. V důsledku toho vzniklo na pracovišti nepřátelské prostředí, kde byl pan Anysz předmětem ponižujícího a urážlivého chování. Soud proto rozhodl, že v tomto případě došlo k diskriminaci a panu Anyszovi tak bude vyplaceno odškodné za citovou újmu ve výši zhruba 15 tisíc liber.</p> <p> </p> <p>Podrobnosti k případu zde:</p> <p><a href="https://www.equalityni.org/Footer-Links/News/Individuals/Polish-chef-wins-racial-discrimination-case-at-Tri" target="_blank">https://www.equalityni.org/Footer-Links/News/Individuals/Polish-chef-wins-racial-discrimination-case-at-Tri</a></p>
