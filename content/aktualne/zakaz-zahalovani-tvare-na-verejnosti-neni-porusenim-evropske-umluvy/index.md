---
title: "Zákaz zahalování tváře na veřejnosti není porušením Evropské úmluvy"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/zakaz-zahalovani-tvare-na-verejnosti-neni-porusenim-evropske-umluvy/"
date: 2014-07-29
perex: "<p>V případu S.A.S proti Francii Velký senát Evropského soudu pro lidská práva rozhodl, že francouzský zákon zakazující zahalování tváře na veřejných prostranstvích neporušuje žádné ze stěžovatelkou namítaných práv (právo na soukromí, svoboda myšlení, svědomí a vyznání, zákaz diskriminace).</p>"
---

<!-- imported from the old website -->

<p class="align-blok">S účinností zákona z roku 2010 bylo na celém území Francie zakázáno zahalovat plně tvář na veřejných prostranstvích. Proti zákazu podala 23letá francouzská občanka, praktikující muslimka, stížnost k Evropskému soudu pro lidská práva. Nošení tzv. burky a nikábu, které zahalují celé tělo s výjimkou očí, bylo dle stěžovatelky projevem její víry, kulturního a osobního přesvědčení. Tvrdila, že zahalená chodí výlučně ze své svobodné vůle. </p><p class="align-blok">Mezi hlavní argumenty stěžovatelky u soudu patřila možná hrozba toho, že strach většiny převáží nad svobodami a právy minorit. Ačkoliv se zákon tváří jako neutrální, dopadá prakticky výhradně na muslimské ženy. Navíc by soud potvrzením legitimity zákona poskytl státům příliš velký prostor pro jejich vlastní uvážení, čehož by státy mohly v neprospěch uvedených svobod využít.</p><p class="align-blok">Francie namítala, že zákon splňuje podmínky, pro které lze omezit právo na svobodu vyznání. Důvodem pro zavedení zákazu byl požadavek veřejné bezpečnosti, konkrétně schopnost identifikace osob, boj proti podvodům v oblasti identity a ochrana bezpečnosti jednotlivců i majetku. Ve svém vyjádření prezentovali zástupci Francie tři základní hodnoty, které zákon má chránit: rovnost pohlaví, respekt k důstojnosti osob a možnost státu stanovit základní podmínky života v dané společnosti. </p><p class="align-blok">Věc projednával Velký senát. Přestože soud nepovažoval za přesvědčivé argumenty rovnosti a důstojnosti, došel k závěru, že za určitých podmínek je právě cíl zachovat minimální požadavky kladené na způsob života společnosti legitimním cílem pro ochranu práv a svobod jiných. Zákaz dle soudu spadá pod opatření nezbytná v demokratické společnosti, tudíž zákaz neporušuje ani právo na soukromí, ani svobodu vyznání. Soud se tedy přiklonil k argumentaci Francie a legitimizoval její snahu zachovat tzv. základní pravidla soužití ve společnosti (koncept „living together“).</p><p class="align-blok">Rozsudek Evropského soudu pro lidská práva najdete <a title="Otevření do nového okna" href="http://hudoc.echr.coe.int/sites/eng/pages/search.aspx?i=001-145466" target="_blank">zde</a> .</p><p class="align-blok">Rozsudek odpovídá současnému trendu, kdy je státům poskytován stále větší prostor k uvážení v oblasti náboženské svobody, narážející na pravidla toho kterého státu. Rozhodnutí však nebylo jednomyslné, dva soudci Velkého senátu vyslovili odlišné stanovisko ohledně porušení práva svobody a vyznání.Podle reakcí některých odborníků na judikaturu ESLP (<a title="Otevření do nového okna" href="http://www.ejiltalk.org/sas-v-france-does-anything-remain-of-the-right-to-manifest-religion/" target="_blank">zde</a> ) a oblast práva a náboženství (<a title="Otevření do nového okna" href="http://www.lawandreligionuk.com/2014/07/05/sas-v-france-and-the-face-veil-ban-some-initial-reactions/" target="_blank">zde</a>  a <a title="Otevření do nového okna" href="http://www.lawandreligionuk.com/2014/07/01/ban-on-covering-face-in-public-not-a-breach-of-echr-sas-v-france/" target="_blank">zde</a> ) směřuje rozsudek spíše k popírání ideje uznání různosti kultur a náboženství a vede k otázce, kdo stanoví náležité kulturní normy. V mnohých případech pravděpodobně povede zákaz zahalování spíše k tomu, že ženy budou muset volit mezi náboženským přesvědčením a účastí ve veřejném životě. </p>
