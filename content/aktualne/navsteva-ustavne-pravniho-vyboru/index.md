---
title: "Návštěva ústavně právního výboru"
tags:
  - Tisková zpráva
oldUrl: "/aktualne/tiskove-zpravy-2014/navsteva-ustavne-pravniho-vyboru"
date: 2014-03-06
perex: "<p>Ve čtvrtek 6. března se část ústavně právního výboru Poslanecké sněmovny setkala v Brně s ochránkyní, zástupcem ochránkyně a jejich spolupracovníky.</p>"
---

<!-- imported from the old website -->

<p>Dvouhodinové jednání se týkalo zejména otázky rozšíření pravomoci veřejného ochránce práv o možnost podávat návrh Ústavnímu soudu na zrušení zákona nebo jeho části a zakotvení veřejné žaloby (actio popularis) do antidiskriminačního zákona.</p><p>Veřejný ochránce práv je v současné době oprávněn podávat Ústavnímu soudu návrhy na zrušení podzákonných předpisů a rovněž má právo vstoupit jako vedlejší účastník do řízení před Ústavním soudem v řízení o zrušení zákona nebo jeho části. Veřejná ochránkyně práv je přesvědčena, že by ochránce měl mít i možnost sám takové řízení před Ústavním soudem iniciovat.</p><p>Veřejná žaloba v diskriminačních sporech je součástí právního řádu 16 evropských zemí a dala by veřejnému ochránci práv možnost podat žalobu za oběť diskriminace anebo v případě, kdy by diskriminačním jednáním byla dotčena práva neurčitého počtu osob, či byl ohrožen veřejný zájem.</p><p>Velká část jednání s poslanci se zaměřila na aktuální i dlouhodobé problémy vězeňství, s nimiž se veřejný ochránce práv setkává v rámci dohledu nad místy, kde dochází k omezování svobody. Toto téma bylo zvoleno kromě jiného i proto, že poslanci předchozího dne navštívili Vazební věznici a ústav pro výkon zabezpečovací detence v Brně, kde se zajímali např. o vliv amnestie na finanční situaci Vězeňské služby ČR.</p><p>Program třídenního výjezdního zasedání ústavně právního výboru zahrnuje také jednání na Ústavním soudu, Nejvyšším soudu ČR, Nejvyšším správním soudu ČR, Nejvyšším státním zastupitelství a na Právnické fakultě Masarykovy univerzity.</p><p><img src="https://www.ochrance.cz/uploads/RTEmagicC_up-vybor-01.jpg.jpg" height="367" width="620" alt="" /></p><p><img src="https://www.ochrance.cz/uploads/RTEmagicC_up-vybor-02.jpg.jpg" height="365" width="622" alt="" /></p><p><img src="https://www.ochrance.cz/uploads/RTEmagicC_up-vybor-03.jpg.jpg" height="462" width="622" alt="" /></p><p><img src="https://www.ochrance.cz/uploads/RTEmagicC_up-vybor-04.jpg.jpg" height="427" width="626" alt="" /></p><p><img src="https://www.ochrance.cz/uploads/RTEmagicC_up-vybor-05.jpg.jpg" height="467" width="622" alt="" /></p>
