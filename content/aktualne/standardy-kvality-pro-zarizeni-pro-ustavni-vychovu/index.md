---
title: "Standardy kvality pro zařízení pro ústavní výchovu"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/standardy-kvality-pro-zarizeni-pro-ustavni-vychovu/"
date: 2015-04-30
perex: "<p></p>"
---

<!-- imported from the old website -->

<p>Dne 27. 3. 2015 stanovilo Ministerstvo školství, mládeže a tělovýchovy metodickým pokynem č.j. MSMT-5805/2015 Standardy kvality péče o děti ve školských zařízeních pro výkon ústavní výchovy nebo ochranné výchovy a ve školských zařízeních pro preventivně výchovnou péči. Standardy jsou zveřejněny <a title="Otevření do nového okna" href="http://www.msmt.cz/file/35026" target="_blank">zde</a> .  </p><p>Bývalý ombudsman JUDr. Pavel Varvařovský v souvislosti se zjištěními ze systematických návštěv z roku 2011 a 2012 doporučil ministerstvu, aby bezodkladně předložilo návrh vyhlášky, která stanoví standardy kvality pro výkon ústavní výchovy a ochranné výchovy a pro preventivně výchovnou péči. Doporučení bylo formulováno jednak s cílem sjednotit podmínky ústavní výchovy napříč republikou a rozšířit případy dobré praxe a kvality tak, aby se staly standardem. A jednak bylo cílem poskytnout stávajícímu kontrolnímu mechanismu, tj. české školní inspekci, nástroj pro kontrolu poskytované péče a skutečností, které fakticky určují postavení dítěte v zařízení. Dosavadní kontroly jsou vnímány spíše jako formální a zaměřené na vzdělávání. </p><p>Na realizaci tohoto doporučení se podílela i stávající ochránkyně Mgr. Anna Šabatová, Ph.D., která při jednání s náměstkem ministra školství, mládeže a tělovýchovy Mgr. Jaroslavem Fidrmucem, jež se konalo dne 26. ledna 2015 v Praze, opětovně žádala, aby ministerstvo vydalo standardy ve formě vyhlášky a zajistilo jejich používání při státní kontrole. </p><p>Ochránkyně poukázala na to, že standardy mohou a mají být nástroj k tomu, aby byla nastolena kvalitní péče ve všech zařízeních, nejen v těch, kde pracují aktivní ředitelé. I když všechna zařízení fungují v režimu zákona, který stanoví práva a povinnosti dětí a zařízení (zákon č. 109/2002 Sb.), přesto se opakuje, že systematické návštěvy přinášejí zjištění o závažných pochybeních (zásahy do základních práv dítěte), která „neobjeví“ stávající kontrola prováděná českou školní inspekcí. Anebo se nedaří zjednat nápravu pro nevůli vedení zařízení. Standardy postihují důležité momenty kvality a je nutné, aby působily s autoritou, ne na bázi dobrovolnosti. Stát, který nařídil ústavní výchovu, musí být schopen garantovat kvalitu, bez ohledu na to, kdo je zřizovatel zařízení. Ochránkyně doporučila, aby naplňování standardů kontrolovala inspekce jako státní kontrola. </p><p>Doporučení přijmout standardy bylo tedy realizováno jen částečně, neboť nebyly přijaty formou vyhlášky. Stanovením standardů formou metodického pokynu ministerstvo nevyužilo zmocnění, které mu dává § 41 písm. i) zákona č. 109/2002 Sb., dle kterého ministerstvo stanoví vyhláškou standardy kvality pro preventivně výchovnou péči ve střediscích a standardy kvality pro výkon ústavní výchovy a ochranné výchovy v zařízeních. </p><p>Standardy stanovené formou metodického pokynu se tak staly pouze nástrojem pro metodické vedení pracovníků zařízení, pro jejich seberefelxi a sebehodnocení, a ne vymahatelným nástrojem kontroly. </p>Ochránkyně bude sledovat praktický dopad standardů s ohledem na ochranu práv dětí a je připravena spolupracovat s ministerstvem na účinnějším využití potenciálu, který v sobě standardy mají. <p></p>
