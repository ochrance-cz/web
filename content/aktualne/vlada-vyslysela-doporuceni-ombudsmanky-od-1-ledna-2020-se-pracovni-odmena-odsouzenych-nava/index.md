---
title: "Vláda vyslyšela doporučení ombudsmanky: od 1. ledna 2020 se pracovní odměna odsouzených naváže na minimální mzdu"
tags:
  - Tisková zpráva
oldUrl: "/aktualne/tiskove-zpravy-2019/vlada-vyslysela-doporuceni-ombudsmanky-od-1-ledna-2020-se-pracovni-odmena-odsouzenych-nava"
date: 2019-12-20
perex: "<p>Práce má jednoznačně pozitivní vliv na odsouzené. Jedná se o smysluplné trávení volného času, vytvoření či udržení základních pracovních návyků a současně o možnost, jak hradit dluhy, které odsouzené mnohdy do vězení přivedly. O práci je mezi odsouzenými i zaměstnavateli zájem. Současně od roku 2000 dlouhých 18 let výše pracovní odměny stagnovala, což se od ledna změní. Základní měsíční sazba tak bude nově 50 % minimální mzdy. </p>"
---

<!-- imported from the old website -->

<p>V současnosti platí, že nejnižší složka odměny odsouzených činí 5500 korun, přičemž průměrná mzda odsouzeného za rok 2018 byla ještě nižší – jen 4345 korun za měsíc. Taková výše je demotivující a neumožňuje odsouzeným efektivně splácet své dluhy – náklady výkonu trestu, náhradu škody způsobenou trestnou činností, vyživovací povinnosti, exekuce a další. Umoření dluhu již během výkonu trestu pak může snížit motivaci k trestné činnosti po propuštění. </p> <p>Ombudsmanka proto vydala v roce 2016 doporučení Ministerstvu spravedlnosti, aby předložilo návrh na zvýšení odměn odsouzených. Ministerstvo i vláda doporučení ombudsmanky vyhověli a od 1. ledna tak dojde k navýšení odměny vězňů a k navázání této odměny na minimální mzdu.  </p>
