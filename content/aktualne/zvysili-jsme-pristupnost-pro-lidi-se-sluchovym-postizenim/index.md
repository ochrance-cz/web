---
title: "Zvýšili jsme přístupnost pro lidi se sluchovým postižením"
oldUrl: "src/www.ochrance.cz/aktualne/tiskove-zpravy-2020/zvysili-jsme-pristupnost-pro-lidi-se-sluchovym-postizenim"
date: 2020-07-14
perex: "<p>Kancelář veřejného ochránce práv se rozhodla posílit službu své infolinky pro lidi s postižením nebo pro lidi s horší schopností porozumět mluvenému slovu. Nově mohou využívat přepisu hovoru prostřednictvím tzv. služby transkript.</p>"
---

<!-- imported from the old website -->

<p>Služba je určena lidem se sluchovým postižením, lidem se sluchovými potížemi (typicky senioři) nebo např. cizincům, kteří ovládají český jazyk, ale mají obtíže s mluvenou češtinou a upřednostňují psanou formu komunikace. Při využití této služby jsou slova pracovníka na infolince Kanceláře veřejného ochránce práv profesionálně přepisována a volající (stěžovatel) si je čte na svém přístroji (telefonu, monitoru počítače). Přepis probíhá v reálném čase, hovor je tak rovnou převáděn do psané podoby.</p> <p>Na webových stránkách veřejného ochránce práv je v kontaktech (<a href="http://www.ochrance.cz/kontakty">www.ochrance.cz/kontakty</a>) umístěn odkaz na službu. Zájemce, v něm zadá své telefonní číslo a vyčká na zpětné zavolání. Telefonát přijme a může začít mluvit. Reakce a odpovědi od pracovníka infolinky se mu objeví v psané podobě na monitoru. Hovor prostřednictvím transkriptu je bezplatný.</p>
