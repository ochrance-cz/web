---
title: "Ochránkyně uspěla, peněžitá pomoc obětem trestných činů nezpomalí"
vystupy:
  - tz
oldUrl: "/aktualne/tiskove-zpravy-2015/ochrankyne-uspela-penezita-pomoc-obetem-trestnych-cinu-nezpomali"
date: 2015-11-13
perex: "<p>Na základě připomínek veřejné ochránkyně práv upustilo Ministerstvo spravedlnosti od návrhu prodloužit lhůtu pro posouzení žádostí obětí trestných činů o peněžitou pomoc.</p>"
---

<!-- imported from the old website -->

<p>Ochránkyně v připomínkovém řízení k návrhu novely zákona o obětech trestných činů kritizovala ministerstvo za změnu, která by ztížila včasnou dostupnost peněžní pomoci přímým obětem trestných činů nebo pozůstalým po těchto obětech. Kvůli problémům s obstaráváním dokumentů z „živých“ spisů orgánů činných v trestních řízeních chtělo ministerstvo prodloužit lhůtu pro vyřízení žádosti o peněžitou pomoc fakticky na dobu neurčitou. Podle veřejné ochránkyně práv však obavy úřadu z možného nedodržení lhůty nesmí vést k popření smyslu zákona. Tím je rychlá a účinná pomoc lidem, kteří trpí v důsledku trestných činů.</p><p> Ministerstvo spravedlnosti nakonec výhrady ochránkyně akceptovalo a návrh na prodloužení lhůty k vyřízení žádosti z připravované novely vypustilo.</p>
