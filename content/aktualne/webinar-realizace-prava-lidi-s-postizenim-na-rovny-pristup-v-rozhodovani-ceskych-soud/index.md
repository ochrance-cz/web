---
title: "Webinář: Realizace práva lidí s postižením na rovný přístup v rozhodování českých soudů (2015 – 2019)"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/webinar-realizace-prava-lidi-s-postizenim-na-rovny-pristup-v-rozhodovani-ceskych-soud/"
date: 2020-06-17
perex: "<p>Zástupkyně ombudsmana Monika Šimůnková dnes uspořádala webinář pro organizace hájící práva lidí s postižením a odbornou veřejnost (advokacii a akademickou sféru). Dvacet účastnic a účastníků se věnovalo třem různým tématům. Všechna pojila Úmluva OSN o právech osob se zdravotním postižením a její uplatňování v praxi.</p>"
---

<!-- imported from the old website -->

<p>První část webináře byla věnována psaní Alternativní zprávy pro Výbor OSN pro práva lidí s postižením. Letos vláda České republiky předkládá zprávu o plnění Úmluvy zmíněnému Výboru OSN. Výbor ale přijímá zprávy i od jiných subjektů – typicky neziskových organizací či nezávislého monitorovacího mechanismu (v českém případě je to ombudsman). Účastnice a účastníci se na webináři dozvěděli praktické rady, jak alternativní zprávu napsat. </p> <p>V další části se lektorující věnovali 19 případům, které v letech 2015 – 2019 projednávaly české soudy. V těchto řízeních se lidé (žalobci a žalobkyně) bránili proti diskriminaci z důvodu postižení. Čtrnáct případů ze zmíněných 19 odborně posoudil ombudsman. Poskytl metodickou pomoc obětem diskriminace, jak mu určuje zákon.</p> <p>Žaloby se vztahovaly k následujícím článkům Úmluvy OSN o právech lidí se zdravotním postižením:</p> <p>čl. 9 Přístupnost – 1 žaloba</p> <p>čl. 19 Nezávislý způsob života – 3 žaloby</p> <p>čl. 24 Vzdělávání – 6 žalob</p> <p>čl. 25 Zdraví – 3 žaloby</p> <p>čl. 27 Práce a zaměstnávání – 6 žalob</p> <p> </p> <p>Sedm lidí s postižením se u soudu dožadovalo omluvy. Ve čtyřech případech žádali upuštění od diskriminace a určení neplatnosti výpovědi ze zaměstnání. Čtrnáct lidí s postižením požádalo také o náhradu nemajetkové újmy v penězích (finanční kompenzaci). Třem žalobám na nerovné zacházení z důvodu zdravotního postižení soudy vyhověly.  Šest případů skončilo mimosoudní dohodou mezi žalobcem a žalovaným. Soud proto řízení zastavil. Šest žalob lidí s postižením soudy zamítly, protože neférový přístup v jednání protistrany neshledaly. Čtyři případy ještě pokračují na vyšších soudech. Jedna ze stran se proti rozhodnutí bránila podáním opravného prostředku.</p> <p>V přístupu soudů lze podle diskutujících na webináři spatřovat hned několik pozitivních aspektů. Soudy například uznaly, že onemocnění virem HIV (byť v asymptomatické fázi) může představovat zdravotní postižení ve smyslu Úmluvy. Zastaly se muže, jemuž obec odmítla přidělit byt s ohledem na jeho zrakové postižení, a chlapce s poruchou autistického spektra, jehož spádová škola odmítla vzdělávat. Doplácení na asistenta pedagoga označily za diskriminaci dětí s postižením v přístupu ke vzdělávání. Dále uvedly, že je možné při podání výpovědi ze zaměstnání zkoumat výběr tzv. nadbytečného zaměstnance, pokud je namítána diskriminace z důvodu postižení. Právo podat antidiskriminační žalobu přiznaly i rodičům zesnulé dívky se zdravotním postižením.</p> <p>V posledním bloku se účastnici a účastnice zamýšleli nad překážkami, kterým čelí lidé s postižením v přístupu k soudní moci. Zmiňovali nedostatek informací (jejich nepřístupnost a složitost), nedostupnost bezplatné právní pomoci a také obavu z nákladů a výsledku soudního řízení. Zlepšení situace by pomohlo zvyšování povědomí nejen mezi lidmi s postižením, ale také mezi pracovníky a pracovnicemi justice, jak předpokládá článek 13 Úmluvy. Jedná se o téma, které by si zasloužilo i pozornost ombudsmana (např. v podobě výzkumu).</p> <p>Celý webinář byl tlumočen do českého znakového jazyka a byl zajištěn přepis.</p> <p> </p> <p>Materiály z webináře:</p> <p>(1) <a title="Otevření do nového okna" href="/uploads-import/CRPD/Aktuality-prilohy/1_Finalni_program_webinare_Rovnost_OZP__CRPD_a_soudy.docx" target="_blank"><img alt="" src="https://www.ochrance.cz/typo3/ext/od_linkdesc/icons/universal.gif" class="od_linkdesc_icon" /> Program webináře</a> (61.9 kB, DOCX)</p> <p>(2) <a title="Otevření do nového okna" href="/uploads-import/CRPD/Aktuality-prilohy/2_Prezentace_webinar_17_6_2020.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Prezentace ve formátu PDF</a> (2 MB, Adobe Acrobat dokument)</p> <p>(3) <a title="Otevření do nového okna" href="/uploads-import/CRPD/Aktuality-prilohy/3_Alternativni_zprava_a_rozhodovani_soudu_-_pro_nepravniky.docx" target="_blank"><img alt="" src="https://www.ochrance.cz/typo3/ext/od_linkdesc/icons/universal.gif" class="od_linkdesc_icon" /> Alternativní zpráva a rozhodování soudů – pro neprávníky</a> (100.4 kB, DOCX)</p> <p>(4) <a title="Otevření do nového okna" href="/uploads-import/CRPD/Aktuality-prilohy/4_Shrnuti_soudnich_rozhodnuti_-_pro_pravniky.docx" target="_blank"><img alt="" src="https://www.ochrance.cz/typo3/ext/od_linkdesc/icons/universal.gif" class="od_linkdesc_icon" /> Shrnutí soudních rozhodnutí – pro právníky</a> (94.8 kB, DOCX)</p> <p>(5) <a title="Otevření do nového okna" href="/uploads-import/CRPD/Aktuality-prilohy/5_soudy_a_OZP_cisla.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Infografika – Statistické údaje</a> (3.8 MB, Adobe Acrobat dokument)</p> <p>(6) <a title="Otevření do nového okna" href="/uploads-import/CRPD/Aktuality-prilohy/6_uspesne_soudni_pripady_nerovny_pristup.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Infografika – Úspěšné soudní případy</a> (159.8 kB, Adobe Acrobat dokument)</p>
