---
title: Projekt Posílení aktivit veřejného ochránce práv v ochraně lidských práv
vystupy:
  - tz
oldUrl: /aktualne/tiskove-zpravy-2020/projekt-posileni-aktivit-verejneho-ochrance-prav-v-ochrane-lidskych-prav
date: 2020-01-15
perex: >
  <p>Kancelář veřejného ochránce práv zahájila čtyřletý projekt zaměřený
  na&nbsp;ochranu lidských práv. Projekt umožní ombudsmanovi ještě intenzivněji
  se zaměřit na&nbsp;zvlášť ohrožené skupiny, jako jsou děti, lidé se zdravotním
  postižením nebo lidé omezeni na&nbsp;svobodě.</p>
---
<!-- imported from the old website -->
<p><img alt="" src="/uploads-import/uploads/RTEmagicC_Norway_grants_4x_zmenseno_05.png.png" /></p>

<p><img alt="norway_grants_-_logo.png" src="https://www.ochrance.cz/aktualne/projekt_posileni_aktivit_verejneho_ochrance_prav_v_ochrane_lidskych_prav/norway_grants_-_logo.png" />V rámci projektu bude ombudsman zpracovávat výzkumy a&nbsp;doporučení týkající se ochrany práv dětí, lidí s&nbsp;postižením a&nbsp;lidí nacházejících se v&nbsp;zařízeních. Současně bude ombudsman rozpracovávat nové metody své práce k&nbsp;efektivnější ochraně lidských práv.</p>

<p>Dojde např.&nbsp;ke&nbsp;zvýšení počtu návštěv zařízení, kde jsou lidé omezeni na&nbsp;svobodě, při nichž si ombudsman ověřuje, jak zařízení naplňuje jeho doporučení. Vznikne též manuál k&nbsp;provádění těchto návštěv, který se bude zabývat rozsahem návštěvy, jejím zaměřením, a&nbsp;metodou vyhodnocování toho, jak jsou doporučení plněna.</p>

<p>Minimálně dvě doporučení ročně se budou týkat ochrany práv dětí. Tuto oblast trápí řada systémových problémů, které v&nbsp;rámci stávající činnosti dosud nebylo z&nbsp;kapacitních důvodů možné řešit. Jde například o&nbsp;analýzu, kolik dětí z&nbsp;pěstounské péče končí v&nbsp;ústavní péči a&nbsp;proč. Mezi další úkoly patří také zpracovat pro děti srozumitelný materiál o&nbsp;jejich právech a&nbsp;povinnostech při řešení životních situací, do&nbsp;nichž se dostávají.</p>

<p>Výzkumná činnost se zaměří např.&nbsp;na&nbsp;zobrazování lidí s&nbsp;postižením v&nbsp;médiích. Cílem bude seznámit média s&nbsp;tím, jak, jak by měla zobrazovat lidi s&nbsp;postižením tak, abych respektovala jejich důstojnost a&nbsp;neprohlubovaly se existující stereotypy.</p>

<p>V rámci projektu se uskuteční i&nbsp;řada seminářů a&nbsp;workshopů pro pracovníky zařízení, sociální pracovníky, nevládní organizace.</p>

<p>Projekt Posílení aktivit veřejného ochránce práv v&nbsp;ochraně lidských práv je realizován v&nbsp;období od&nbsp;1.&nbsp;12.&nbsp;2019 do&nbsp;31.&nbsp;12.&nbsp;2023 jako součástí Programu lidská práva financovaného z&nbsp;Norských fondů 2014-2021 prostřednictvím Ministerstva financí ČR.</p>

<p>&nbsp;</p>
