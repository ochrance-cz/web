---
title: "Projekt Posílení aktivit veřejného ochránce práv v ochraně lidských práv"
tags:
  - Tisková zpráva
oldUrl: "/aktualne/tiskove-zpravy-2020/projekt-posileni-aktivit-verejneho-ochrance-prav-v-ochrane-lidskych-prav"
date: 2020-01-15
perex: "<p></p><p>Kancelář veřejného ochránce práv zahájila čtyřletý projekt zaměřený na ochranu lidských práv. Projekt umožní ombudsmanovi ještě intenzivněji se zaměřit na zvlášť ohrožené skupiny, jako jsou děti, lidé se zdravotním postižením nebo lidé omezeni na svobodě.</p>"
---

<!-- imported from the old website -->

<p><img src="https://www.ochrance.cz/uploads/RTEmagicC_Norway_grants_4x_zmenseno_05.png.png" width="196" height="220" alt="" /></p><p>V rámci projektu bude ombudsman zpracovávat výzkumy a doporučení týkající se ochrany práv dětí, lidí s postižením a lidí nacházejících se v zařízeních. Současně bude ombudsman rozpracovávat nové metody své práce k efektivnější ochraně lidských práv.</p> <p>Dojde např. ke zvýšení počtu návštěv zařízení, kde jsou lidé omezeni na svobodě, při nichž si ombudsman ověřuje, jak zařízení naplňuje jeho doporučení. Vznikne též manuál k provádění těchto návštěv, který se bude zabývat rozsahem návštěvy, jejím zaměřením, a metodou vyhodnocování toho, jak jsou doporučení plněna.</p> <p>Minimálně dvě doporučení ročně se budou týkat ochrany práv dětí. Tuto oblast trápí řada systémových problémů, které v rámci stávající činnosti dosud nebylo z kapacitních důvodů možné řešit. Jde například o analýzu, kolik dětí z pěstounské péče končí v ústavní péči a proč. Mezi další úkoly patří také zpracovat pro děti srozumitelný materiál o jejich právech a povinnostech při řešení životních situací, do nichž se dostávají.</p> <p>Výzkumná činnost se zaměří např. na zobrazování lidí s postižením v médiích. Cílem bude seznámit média s tím, jak, jak by měla zobrazovat lidi s postižením tak, abych respektovala jejich důstojnost a neprohlubovaly se existující stereotypy.</p> <p>V rámci projektu se uskuteční i řada seminářů a workshopů pro pracovníky zařízení, sociální pracovníky, nevládní organizace. </p><p> Projekt Posílení aktivit veřejného ochránce práv v ochraně lidských práv je realizován v období od 1. 12. 2019 do 31. 12. 2023 jako součástí Programu lidská práva financovaného z Norských fondů 2014-2021 prostřednictvím Ministerstva financí ČR.</p><p></p>
