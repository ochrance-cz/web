---
title: "Odmítnutí upéct dort s nápisem na podporu homosexuálů nebylo diskriminací, rozhodl soud"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/odmitnuti-upect-dort-s-napisem-na-podporu-homosexualu-nebylo-diskriminaci-rozhodl-soud/"
date: 2018-12-10
perex: "<p>Nejvyšší soud Velké Británie se zastal pekařství, které odmítlo připravit dort s nápisem podporujícím homosexuální sňatky. Rozhodnutí nejvyššího soudu ruší dřívější soudní rozsudky, podle kterých pekařství odmítnutého zákazníka diskriminovalo.</p>"
---

<!-- imported from the old website -->

<p class="MsoNormal" style="text-align:justify"><span lang="CS">Nejvyšší soud Velké
Británie se v říjnu zabýval případem <i>Lee
vs. Ashers Baking Company Ltd</i>. Aktivista za práva homosexuálů Gareth Lee ze
severoirského Belfastu si v roce 2014 objednal v tamním pekařství
dort s nápisem podporujícím homosexuální sňatky. Majitelé pekařství,
věřící evangeličtí křesťané, však považovali nápis na dortu za neslučitelný
s jejich náboženským přesvědčením a objednávku dortu tak odmítli. Pan Lee se
tímto odmítnutím cítil poškozen a obrátil se proto na Komisi pro rovné
zacházení v Severním Irsku (Equality Commission of Northern Ireland). </span></p>

<p class="MsoNormal" style="text-align:justify"><span lang="CS">Majitelé pekařství
se po celou dobu trvání sporu hájili tím, že nikdy neměli problém se sexuální
orientací pana Leeho. Objednávku dortu odmítli jedině kvůli nápisu na dortu,
který byl proti jejich morálnímu přesvědčení. Po dvou prohraných soudních
procesech se nakonec rozhodli podat dovolání k nejvyššímu soudu.</span></p>

<p class="MsoNormal" style="text-align:justify"><span lang="CS">Nejvyšší soud
případ přezkoumal a letos v říjnu dospěl jednomyslně k rozhodnutí, že
k diskriminaci na základě sexuální orientace nedošlo. Soud v rozsudku
uvedl, že je obzvláště ponižující, pokud jsou lidem odepřeny služby na základě
rasy, pohlaví, zdravotního postižení, sexuální orientace či jiného
z diskriminačních důvodů. Nic takového se ale podle soudu v tomto
případě nestalo. Pekařství neodmítlo objednávku dortu z důvodu sexuální
orientace pana Leeho, ale pouze kvůli nápisu, který na dort požadoval. Stejnou
objednávku by pekařství odepřelo i komukoliv jinému, nehledě na jeho sexuální
orientaci. Soud vedle toho připomněl, že svoboda vyjadřování, zaručená článkem
10 Evropské úmluvy o ochraně lidských práv, znamená rovněž právo nevyjadřovat
názory a přesvědčení, které člověk nevyznává. Podle nejvyššího soudu by tak
nikdo neměl být nucen vyjadřovat takový politický názor, se kterým se
neztotožňuje. Majitelé pekařství tudíž měli právo objednávku dortu odmítnout.</span></p>

<p class="MsoNormal" style="text-align:justify"><span lang="CS">Rozsudek nejvyššího
soudu byl na jedné straně přijat jako vítězství svobody slova, na druhé straně
jej však někteří odsoudili, například organizace podporující práva
homosexuálních osob. Komise pro rovné zacházení v Severním Irsku označila
rozsudek jako krok zpět v boji proti diskriminaci.</span></p>

<p class="MsoNormal" style="text-align:justify"><span lang="CS">Pan Gareth Lee nyní
zvažuje stížnost k Evropskému soudu pro lidská práva ve Štrasburku.</span></p>

<p class="MsoNormal" style="text-align:justify"><span lang="CS">Informace
k případu zde:</span></p>

<span class="MsoHyperlink"><span lang="CS" style="font-size:11.0pt;line-height:
107%;font-family:&quot;Calibri&quot;,sans-serif;mso-ascii-theme-font:minor-latin;
mso-fareast-font-family:Calibri;mso-fareast-theme-font:minor-latin;mso-hansi-theme-font:
minor-latin;mso-bidi-font-family:&quot;Times New Roman&quot;;mso-bidi-theme-font:minor-bidi;
mso-ansi-language:CS;mso-fareast-language:EN-US;mso-bidi-language:AR-SA"><a href="https://www.bbc.com/news/uk-northern-ireland-45789759" target="_blank">https://www.bbc.com/news/uk-northern-ireland-45789759</a></span></span>
