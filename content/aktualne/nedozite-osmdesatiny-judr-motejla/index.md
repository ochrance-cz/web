---
title: "Nedožité osmdesátiny JUDr. Motejla"
vystupy:
  - tz
oldUrl: "/aktualne/tiskove-zpravy-2012/nedozite-osmdesatiny-judr-motejla"
date: 2012-09-10
perex: "<p>Otakar Motejl, první český ombudsman, by se dnes dožil 80 let.</p>"
---

<!-- imported from the old website -->

<p> </p><table cellpadding="0" cellspacing="0"><tbody><tr><td abbr="" style="WIDTH: 30em" class="align-center"><p> </p><p> </p><p> </p><p> </p><h5>statečný</h5><h5>pracovitý</h5><h5>lidský</h5><h5>symbol spravedlivého světa</h5><h5>vzor a inspirace</h5><h5>zkušený</h5><h5>přirozený</h5><h5>noblesní</h5><h5>s obrovským nadhledem</h5><h5>velký právník</h5><h5>velký člověk</h5></td><td class="align-right"><img src="/uploads-import/uploads/RTEmagicC_03a_02.jpg.jpg" height="392" width="275" alt="" /></td></tr></tbody></table><p>Těmito slovy se lidé před dvěma lety loučili s advokátem, předsedou Nejvyššího soudu, ministrem spravedlnosti a prvním českým ombudsmanem Otakarem Motejlem. Vzdávali hold jednomu z největších mužů české právnické scény, který celý život hájil spravedlnost, pomáhal těm, kdo pomoc potřebovali, snažil se vracet justici její vážnost a „dobré jméno“, nebál se veřejně pojmenovávat věci pravými jmény (i když sám prohlašoval, že je prostě jen hubatý). Není proto velkým překvapením, že ho nyní, v roce nedožitých osmdesátin Parlament navrhuje na státní vyznamenání in memoriam. </p><p>Otakar Motejl se narodil 10. 9. 1932 v právnické rodině – svou profesi „zdědil“ po otci a dědečkovi. Nikdy nebyl členem žádné politické strany a jako advokát se do povědomí lidí v 70. a 80. letech zapsal především jako obhájce disidentů, aktivistů a stoupenců neoficiální kultury. V lednu 1990 se stal předsedou Nejvyššího soudu ČSFR a později Nejvyššího soudu ČR. V letech 1998-2000 zastával post ministra spravedlnosti a 18. prosince 2000 se ujal funkce prvního českého veřejného ochránce práv. Zemřel 9. května 2010.</p><p>Moc rádi bychom s „naším“ panem doktorem Motejlem jeho osmdesátiny slavili, vymýšleli, čím mu udělat radost, čím ho pobavit. Nebyl to jen skvělý právník, ale především úžasný člověk, který nám každý den, každou hodinu i minutu dokazoval, že je možné být slušný a lidský, a přitom kompetentní. Za všech okolností. A ještě k tomu obvykle jako bonus přidal nějakou zábavnou historku ze života.</p><p>Víme, že je teď v dobré společnosti, obklopen lidmi, kterým v životě pomohl, kteří ho měli rádi a vážili si ho. Nějakou tu oslavu mu určitě připraví. Tak, všechno nejlepší, pane doktore!</p>
