---
title: "Soudní řízení o svěření dítěte do péče lze urychlit. Nečinnost soudních znalců může prověřit soud."
oldUrl: "src/www.ochrance.cz/aktualne/tiskove-zpravy-2016/soudni-rizeni-o-svereni-ditete-do-pece-lze-urychlit-necinnost-soudnich-znalcu-muze"
date: 2016-06-17
perex: "<p>Soudní řízení se někdy prodlužují, protože se vyčkává na vyhotovení znaleckých posudků. Bohužel se s touto praxí setkáváme u tak nelehké životní události, jako je rozvod nebo rozpad vztahu rodičů. Trvá často neúměrně dlouho, než soud rozhodne, do jakého typu péče nezletilé děti svěří. Důvodem bývá čekání na vyhotovení znaleckých posudků, bez kterých soud v některých případech nemůže rozhodnout. Orgán sociálně-právní ochrany dětí (OSPOD), který v těchto případech nejčastěji vykonává roli kolizního opatrovníka, však tento zdlouhavý proces může uspíšit. Může podat stížnost směřující proti průtahům způsobeným soudními znalci. Bohužel však o této možnosti často neví. </p>"
---

<!-- imported from the old website -->

<p>Soudní řízení se někdy prodlužují, protože se vyčkává na vyhotovení znaleckých posudků. Bohužel se s touto praxí setkáváme u tak nelehké životní události, jako je rozvod nebo rozpad vztahu rodičů. Trvá často neúměrně dlouho, než soud rozhodne, do jakého typu péče nezletilé děti svěří. Důvodem bývá čekání na vyhotovení znaleckých posudků, bez kterých soud v některých případech nemůže rozhodnout. Orgán sociálně-právní ochrany dětí (OSPOD), který v těchto případech nejčastěji vykonává roli kolizního opatrovníka, však tento zdlouhavý proces může uspíšit. Může podat stížnost směřující proti průtahům způsobeným soudními znalci. Bohužel však o této možnosti často neví. </p> <p>Jeden z takových případů jsme v nedávné době řešili v Praze. Soud měl rozhodnout, do jakého typu péče nezletilé děti svěří. Ustanovil znalce, aby vypracoval psychologický posudek sourozenců. Otec požadoval střídavou péči, matka usilovala o svěření do své péče. Soud chtěl rozhodnout na základě posudku, aby mohl určit nejlepší zájem dítěte. Stanovený soudní znalec obdržel spisový materiál na konci září roku 2013 a měl se vyjádřit ve lhůtě 60 dnů. Soud však znalecký posudek obdržel až začátkem dubna následujícího roku, tedy po pěti měsících. Sourozenci a jejich rodiče žili ve zbytečně prodlužované nejistotě, jak bude jejich budoucí rodinný život vypadat. </p> <h4> <span style="line-height: 17.92px; font-size: 12.8px;">Co může OSPOD v této situaci udělat?</span></h4> <p></p><ul><li><span style="line-height: 17.92px; font-size: 12.8px;">V roli kolizního opatrovníka může urgovat soudce. Pokud neuspěje, může podat stížnost adresovanou předsedovi soudu.  Předseda soudu na základě stížností, které směřují proti průtahům způsobeným soudními znalci, může podat podnět předsedovi krajského soudu, který vykonává správu znalců a posuzuje závažnost protiprávního jednání znalce.</span></li><li><span style="line-height: 17.92px; font-size: 12.8px;">V případě nečinnosti soudního znalce mu soud může věc odejmout a ustanovit jiného znalce nebo znalci může snížit odměnu za způsobené průtahy v soudním řízení, případně uložit pokutu. V krajním případě může soud znalce vyškrtnout ze seznamu soudních znalců.</span></li><li><span style="line-height: 17.92px; font-size: 12.8px;">Existuje také další možnost, jak ovlivnit délku soudního řízení. Jedná se o návrh na určení lhůty k provedení procesního úkonu podle ustanovení § 174a zákona o soudech a soudcích.</span></li></ul><p></p> <p><span style="line-height: 17.92px; font-size: 12.8px;">Příslušný úřad městské části přijal naše doporučení. Vydal pro své pracovníky metodický pokyn, kterým určil jejich budoucí postup při podávání stížností na průtahy v soudním řízení a při podávání návrhu na určení lhůty k provedení procesního úkonu. Do budoucna už by tak neměly nastávat situace, kdy bude dítě kvůli nečinnosti znalce žít zbytečně dlouho v nejistotě, jak bude vypadat jeho budoucí život.</span></p> <p> </p> <h4>Více informací o řešení průtahů v soudním řízení:</h4><p><a href="https://www.ochrance.cz/stiznosti-na-urady/chcete-si-stezovat/zivotni-situace-problemy-a-jejich-reseni/soudy/">http://www.ochrance.cz/stiznosti-na-urady/chcete-si-stezovat/zivotni-situace-problemy-a-jejich-reseni/soudy/</a></p><p><a href="https://www.ochrance.cz/fileadmin/user_upload/Publikace/sborniky_stanoviska/Sbornik_Statni-sprava-soudu.pdf" style="line-height: 17.92px; text-align: justify; font-size: 12.8px;"><span style="font-size:12.0pt;mso-bidi-font-size:11.0pt;line-height:107%;font-family:
&quot;Arial&quot;,sans-serif;mso-bidi-font-family:&quot;Times New Roman&quot;;mso-bidi-theme-font:
minor-bidi"><a href="http://www.ochrance.cz/fileadmin/user_upload/Publikace/sborniky_stanoviska/Sbornik_Statni-sprava-soudu.pdf" target="_blank">www.ochrance.cz/fileadmin/user_upload/Publikace/sborniky_stanoviska/Sbornik_Statni-sprava-soudu.pdf</a></span></a></p><p class="MsoNormal" style="text-align:justify"> </p>
