---
title: "Setkání s dozorovými státními zástupci"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2013/setkani-s-dozorovymi-statnimi-zastupci/"
date: 2013-10-08
perex: "<p></p>"
---

<!-- imported from the old website -->

<p>Ochrana osob omezených na svobodě je agendou, kde se prolíná působnost veřejného ochránce práv a státního zastupitelství, přičemž oba orgány mají jiná východiska, oprávnění a nástroje své činnosti. Z toho důvodu proběhlo dne 24. září 2013 v Kanceláři veřejného ochránce práv setkání státních zástupců, kteří dozorují dodržování právních předpisů ve školských zařízeních pro výkon ústavní a ochranné výchovy (dětské domovy, výchovné ústavy apod.), a zaměstnanců Kanceláře veřejného ochránce práv, kteří provádějí systematické návštěvy těchto zařízení, čímž realizují úkoly národního preventivního mechanismu.</p><p>V rámci setkání zástupci Kanceláře veřejného ochránce práv prezentovali metody šetření uplatňované při provádění systematických návštěv zařízení pro děti a také zjištěná pochybení, která souvisejí se špatným zacházením. Zástupci státního zastupitelství hovořili o současné dozorové praxi a aktuálních změnách v přístupu k této problematice. Jelikož byl seminář zaměřen na praktická témata, o pravidlech komunikace s dítětem v instituci v rámci svého příspěvku pojednala psycholožka, která v zařízení pro výkon ústavní a ochranné výchovy působí.</p><p><img src="/uploads-import/uploads/RTEmagicC_statni-zastupci1.jpg.jpg" height="481" width="604" alt="" /></p><p>Cílem setkání, kterého se zúčastnilo téměř šedesát státních zástupců, nebylo pouze představení praxe jednotlivých subjektů, ale zejména upevnění spolupráce mezi nimi s ohledem na zájem dětí žijících v instituci.</p><p>Veřejný ochránce práv tak nadále zúročuje poznatky, které získal v letech 2011 až 2012 při provádění návštěv zařízení pro děti. Naplňuje tím své poslání preventivně působit před špatným zacházením a o své činnosti soustavně informovat laickou i odbornou veřejnost.</p>
