---
title: "Slaďování osobního a pracovního života"
oldUrl: "src/www.ochrance.cz/aktualne/tiskove-zpravy-2014/sladovani-osobniho-a-pracovniho-zivota"
date: 2014-10-23
perex: "<p></p>"
---

<!-- imported from the old website -->

<p>„Každý člověk má soukromý život, své blízké, kterým se chce věnovat, a to vyžaduje čas. Současně máme touhu realizovat se profesně, něčeho dosáhnout. Tyto dvě věci se v moderní společnosti dostaly do konfliktu a je otázkou i pro sociální politiku, jak zařídit, aby byli lidé spokojení jak v soukromém, tak v pracovním životě.“ Těmito slovy dnes veřejná ochránkyně práv Anna Šabatová uvedla mezinárodní dvoudenní konferenci Slaďování soukromého a pracovního života.</p><p>Problém „slaďování“ se dotýká především žen, protože jsou to nejčastěji ženy, které pečují o závislé osoby. Nejde však jen o ženy – matky malých dětí, které se snaží vrátit z rodičovské dovolené zpět do zaměstnání. Výrazně přibývá žen ve věku kolem 50 let, které pečují o stárnoucí rodiče nebo příbuzné, což je v zaměstnání a na pracovním trhu znevýhodňuje.</p><h3>Zaměstnanost žen</h3><p>České ženy ve věku 29-40 let pracují více než ženy v EU. Míra zaměstnanosti těchto žen v České republice je 84 %, zatímco průměr v EU je 72 %. Pokud ale mají dítě do 6 let, je to naopak – v České republice je zaměstnáno jen 41 % žen, zatímco v EU je to průměrně 65 %. Hůř jsou na tom jen ženy – matky malých dětí – na Slovensku a v Maďarsku.</p><p>Pro každé sedmé dítě ve věku 3-5 let není místo ve školce.</p><p>Částečné úvazky využívá v EU více než 30 % zaměstnaných žen (ve věku 20-64 let), zatímco v České republice má tuto možnost méně než 10 % zaměstnaných žen.</p><p>(Zdroj statistických údajů: Eurostat, LFS)</p><h3>Problém věku a péče</h3><p>Informace z auditu provedeného o.p.s. Alternativa 50+ u 23 zaměstnavatelů:</p><p>Ženy s dětmi a zaměstnanci pečující o závislé osoby jsou zaměstnavateli znevýhodňováni oproti skupině muži 30-40 let.</p><p>Ženy vracející se po rodičovské dovolené a lidé vyššího věku jsou ochotni přistoupit na nižší mzdové podmínky, jsou „vděční“, že mohou pracovat.</p><p>Ženy po návratu z rodičovské dovolené často pracují za nižší mzdu než kolegové vykonávající stejnou práci.</p><p>Negativní trendy v odměňování – prémie vázané na nulovou nemocnost, stanovení max. doby pro návštěvu lékaře, snižování mzdy při návštěvě lékaře aj. – negativně dopadá zejména na lidi 50+, pečující, rodiče s dětmi, lidi s hendikepem.</p><h5>Z konference:</h5><p><img src="https://www.ochrance.cz/uploads/RTEmagicC_sladovani-web02.jpg.jpg" height="414" width="620" alt="" /></p><p><img src="https://www.ochrance.cz/uploads/RTEmagicC_sladovani-web03.jpg.jpg" height="415" width="622" alt="" /></p><p><img src="https://www.ochrance.cz/uploads/RTEmagicC_sladovani-web04.jpg.jpg" height="403" width="621" alt="" /></p><p><img src="https://www.ochrance.cz/uploads/RTEmagicC_sladovani-web06.jpg.jpg" height="369" width="622" alt="" /></p><p>Akce je pořádána v rámci projektu Společně k dobré správě (CZ.1.04/5.1.00/81.00007), který je financován z prostředků ESF prostřednictvím Operačního programu Lidské zdroje a zaměstnanost a státního rozpočtu ČR. Podrobnější informace o projektu naleznete zde: <a href="https://www.ochrance.cz/spolecne-k-dobre-sprave/">http://www.ochrance.cz/spolecne-k-dobre-sprave/</a>.</p><p><img src="https://www.ochrance.cz/uploads/RTEmagicC_esf_eu_10.jpg.jpg" height="67" width="622" alt="" /></p>
