---
title: "Náhradu za újmu způsobenou diskriminací může žádat pouze vážný uchazeč či uchazečka o zaměstnání"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2016/nahradu-za-ujmu-zpusobenou-diskriminaci-muze-zadat-pouze-vazny-uchazec-ci-uchazecka-o/"
date: 2016-11-02
perex: "<p>Soudní dvůr EU ve svém rozsudku z 28. července 2016 rozhodl, že pokud je uchazeč o zaměstnání motivován pouze získáním náhrady újmy v penězích a nikoli získáním místa a zaměstnání, nemůže se takový uchazeč v případě odmítnutí dovolávat ochrany proti diskriminaci, kterou upravují směrnice Rady 2000/78/ES a Rady 2006/54/ES týkající se rovného zacházení a rovných příležitostí pro muže a ženy v oblasti zaměstnání a povolání (dále “směrnice 2000/78 a směrnice 2006/54”).</p>"
---

<!-- imported from the old website -->

<p class="MsoNormal" style="text-align:justify"><span style="font-size: 12.8px;">Soudní dvůr EU se v rámci řízení o předběžné otázce
zabýval případem </span><span style="font-size: 12.8px; color: rgb(29, 33, 41); background-image: initial; background-position: initial; background-size: initial; background-repeat: initial; background-attachment: initial; background-origin: initial; background-clip: initial;">Nils-Johannes
Kratzer proti R+V Allgemeine Versicherung AG. Pan Kratzer se v roce 2009
přihlásil na výzvu společnosti R+V k podávání přihlášek na obsazení míst
stážistů s vysokoškolským diplomem z oblasti ekonomie a práva. Pan Kratzer ve
své žádosti zd</span><span style="color: rgb(29, 33, 41); font-size: 12.8px;">ů</span><span style="color: rgb(29, 33, 41); font-size: 12.8px;">razňoval, že splňuje nejen veškerá stanovená kritéria ve výzvě,
ale navíc má jako advokát a bývalý vedoucí zaměstnanec bohaté zkušenosti s
řízením. Společnost R+V jeho přihlášku zamítla a uvedla, že není s to mu učinit
žádnou nabídku místa. Pan Kratzer tak zaslal společnosti R+V písemnou stížnost,
kde požadoval náhradu škody ve výši 14 000 eur za diskriminaci na základě
věku. Společnost R+V následně pana Kratzera pozvala k pohovoru a uvedla, že
zamítnutí jeho přihlášky nebylo úmyslné a došlo k němu automaticky. Pan Kratzer
toto pozvání odmítl a navrhl společnosti R+V, že o své budoucnosti u této firmy
bude debatovat, až vyhoví jeho žádosti o náhradu škody. Protože se dále pan
Kratzer dozvěděl, že všechna čtyři místa stážistů byla obsazena výlučně ženami,
přestože celkový počet přihlášek byl mezi muže a ženy rovnoměrně rozdělen,
požádal o další náhradu škody za diskriminaci na základě pohlaví a to ve výši
3 500 eur. Pan Kratzer nakonec společnost R+V zažaloval, jeho žaloba však
byla pracovním soudem a po odvolání i vyšším pracovním soudem v Německu
zamítnuta.</span></p>

<p class="MsoNormal" style="text-align:justify"><span lang="EN-US" style="color: rgb(29, 33, 41); background-image: initial; background-position: initial; background-size: initial; background-repeat: initial; background-attachment: initial; background-origin: initial; background-clip: initial;">V rámci opravného
prostředku záležitost projednává Spolkový pracovní soud, který se s předběžnou
otázkou obrátil na Soudní dvůr EU. Řízení o předběžné otázce je řízení, ve
kterém se vnitrostátní soudy všech členských států EU mohou obrátit na Soudní
dvůr s otázkami k výkladu nebo platnosti unijního práva. Soudní dvůr je
oprávněn se k nim vyslovit a poskytnout předkládajícímu soudu skutečnosti k
vyřešení sporu. Účelem tohoto řízení je zajištění jednotného výkladu unijního
práva v celé EU.</span></p>

<p class="MsoNormal" style="text-align:justify"><span lang="EN-US" style="color: rgb(29, 33, 41); background-image: initial; background-position: initial; background-size: initial; background-repeat: initial; background-attachment: initial; background-origin: initial; background-clip: initial;">V daném případě
Soudní dvůr rozhodl, že směrnice 2000/78 a směrnice 2006/54 musí být vykládány
tak, že případy, kdy osoba podávající přihlášku na určité místo ve skutečnosti
o získání tohoto místa neusiluje, nýbrž jí jde pouze o získání formálního
postavení uchazeče o místo s cílem domáhat se náhrady škody, nespadají do
působnosti pojmu “přístup k zaměstnání nebo povolání” a mohou být kvalifikovány
jako zneužití práva. Taková osoba nemůže být považována za “poškozenou” a
nemůže  se dovolávat ochrany, kterou
uvedené směrnice poskytují.</span></p>

<p class="MsoNormal">Plné znění rozsudku je k dispozici <a title="Otevření do nového okna" href="http://eur-lex.europa.eu/legal-content/CS/TXT/?uri=CELEX:62015CJ0423&amp;print=true" target="_blank">zde</a> .</p>
