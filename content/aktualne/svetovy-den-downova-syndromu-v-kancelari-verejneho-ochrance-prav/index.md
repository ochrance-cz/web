---
title: "Světový den Downova syndromu v Kanceláři veřejného ochránce práv"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/svetovy-den-downova-syndromu-v-kancelari-verejneho-ochrance-prav/"
date: 2019-03-19
perex: "<p>Světový den Downova syndromu je celosvětově slaven 21. března. Každoročně je příležitostí, jak informovat širokou veřejnost o geneticky podmíněném postižení nazvaném Downův syndrom a potřebách lidí, kteří se s ním narodili.</p>"
---

<!-- imported from the old website -->

<p>K příležitosti Světového dne Downova syndromu uspořádala ombudsmanka v neděli 16. března ve spolupráci s dalšími organizacemi (spolek Úsměvy, Dům dětí a mládeže Helceletka) divadelní představení divadla Aldente nazvané Kdopak by se toho bál?, a autorské čtení Marka Orko Váchy a Milana Kosmáka. Na výborné herecké výkony herců divadla Aldente a přednes dvou zmíněných autorů se přišlo podívat přes 120 lidí. Pro 45 přítomných dětí byly týmem Domu dětí a mládeže Helceletka nachystány různé aktivity. </p><p> Světový den Downova syndromu je také někdy nazýván &quot;Ponožkový den&quot;, protože si lidé jako vyjádření podpory rodinným příslušníkům, kamarádům či známým oblékají pestrobarevné ponožky. Pokud totiž položíte ponožky patami k sobě, vytváří symbol chromozomu. Na Světovém dni Downova syndromu v Kanceláři veřejného ochránce práv se to barevnými ponožkami jen hemžilo. A protože se tam slavil Ponožkový den o něco dříve, stíháte se k oficiálnímu Ponožkovému dni ještě připojit. Ve čtvrtek 21. března tak neváhejte vytáhnout nejpestřejší ponožky, co máte, a vyjádřete tak svou podporu lidem s Downovým syndromem i Vy!</p><p><img src="https://www.ochrance.cz/uploads/RTEmagicC_ponozkovy-den-A.jpg.jpg" width="635" height="165" alt="" /></p>
