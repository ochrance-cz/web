---
title: Zranění a pozůstalí obětí tragické střelby v Praze mohou požádat o
  peněžitou pomoc. Jaká jsou základní pravidla a podmínky?
date: 2023-12-22T10:24:13.672Z
vystupy:
  - tz
perex: >
  <p>Lidé bezprostředně zasažení útokem střelce na pražské filozofické fakultě
  mohou stejně jako všechny oběti trestných činů požádat o <a
  href="https://www.justice.cz/web/msp/rozvoj-sluzeb-pro-obeti-trestne-cinnosti?clanek=penezita-pomoc-obetem-trestnych-ci-1">peněžitou
  pomoc od státu</a>. Hladké vyřizování žádostí o ni je jedním
  z&nbsp;dlouhodobých témat, která veřejný ochránce práv i jeho zástupce řeší
  s&nbsp;Ministerstvem spravedlnosti. Na doporučení ombudsmana například
  ministerstvo vyčlenilo na odboru odškodňování několik referentů, kteří se
  věnují pouze žádostem o peněžitou pomoc a nemusí plnit jiné úkoly. Díky tomu
  se vyřizování žádostí podařilo urychlit.</p>
attachments:
  - title: Zpráva o šetření – poskytování peněžité pomoci obětem trestných činů
    file: https://eso.ochrance.cz/Nalezene/Edit/12256
  - title: Výběr ze zprávy o šetření – shrnutí a doporučení
    file: https://www.ochrance.cz/aktualne/zastupce_ombudsmana_chce_zlepsit_postaveni_obeti_trestnych_cinu_zadajicich_o_penezitou_pomoc_od_statu-_s_ministerstvem_spravedlnosti_bude_jednat_o_svych_doporucenich/priloha_-_shrnuti_a_doporuceni.pdf
  - title: Tabulka - maximální výše peněžité pomoci
    file: https://www.ochrance.cz/aktualne/zastupce_ombudsmana_chce_zlepsit_postaveni_obeti_trestnych_cinu_zadajicich_o_penezitou_pomoc_od_statu-_s_ministerstvem_spravedlnosti_bude_jednat_o_svych_doporucenich/priloha_-_tabulka_-_maximalni_vyse_penezite_pomoci.pdf
  - title: Práva obětí stručně
    file: https://www.infovictims.cz/cz/prava-obeti-trestnch-cin
  - title: Formuláře žádostí o peněžitou pomoc (dole v seznamu)
    file: https://www.ochrance.cz/situace/formulare/
  - title: Tisková zpráva – 16. 11. 2023
    file: ""
  - title: Tisková zpráva - 22. 2. 2022
    file: https://www.ochrance.cz/aktualne/ministerstvo_spravedlnosti_vyslyselo_ombudsmana-_novym_rozhodnutim_priznalo_penezitou_pomoc_muzi_ktery_pri_napadeni_prisel_o_zuby/
  - title: Tisková zpráva - 20. 12. 2022
    file: https://www.ochrance.cz/aktualne/zadost_o_penezitou_pomoc_pro_obeti_trestnych_cinu_by_mohla_byt_i_diky_verejnemu_ochranci_prav_v_budoucnu_jednodussi/
---
<p>Příspěvek od státu má obětem trestných činů pomoci zvládnout těžké období po tragické události. Peníze mohou využít na&nbsp;léčbu fyzických i&nbsp;duševních následků, a může kompenzovat výpadek příjmů v&nbsp;době, kdy nezvládnou naplno pracovat. <em>&bdquo;Právě proto musí oběti peněžitou pomoc dostat rychle, když ji bezprostředně po činu nejvíce potřebují. Proto vítáme i včerejší vyjádření pana premiéra, že ministerstvo v&nbsp;tomto ohledu nyní udělá maximum.&ldquo;</em> shodují se ombudsman i jeho zástupce.</p>

<p>Spolu s&nbsp;<a href="https://www.bkb.cz/">Bílým kruhem bezpečí</a> připravili právníci Kanceláře ombudsmana <a href="https://www.ochrance.cz/situace/formulare/">jednodušší formuláře</a> žádostí o peněžitou pomoc. První je určený přímo pro oběti trestných činů, druhý pro pozůstalé. I s&nbsp;podporou organizací pomáhajících obětem mohou žádat mohou buď o paušální částky nebo o proplacení již uhrazených nákladů léčení a náhradu ušlého zisku.</p>

<p>Tabulka přehledně shrnuje maximální možné částky pomoci, která by se mohla týkat pozůstalých a obětí střelby v&nbsp;Praze. <em>&bdquo;Lidé mohou o peněžitou pomoc požádat do dvou let od zjištění újmy a nejpozději do pěti let od spáchání trestného činu. Obětí trestného přitom mohou být i ti, kteří sice nebyli fyzicky zranění, ale utrpěli vážnější psychickou újmu, pokud znesnadnila jim obvyklý způsob života po dobu minimálně tří týdnů a vyžadovala lékařské ošetření,&ldquo;</em> vysvětluje právník Martin Hurych, který se v&nbsp;Kanceláři ombudsmana na oblast odškodňování obětí specializuje.</p>

<p><img alt="pene_z_ita_pomoc_tabulka.png" src="https://www.ochrance.cz/aktualne/zraneni_a_pozustali_obeti_tragicke_strelby_v_praze_mohou_pozadat_o_penezitou_pomoc-_jaka_jsou_zakladni_pravidla_a_podminky/pene_z_ita_pomoc_tabulka.png" />Ministerstvo spravedlnosti by mělo o žádostech o peněžitou pomoc rozhodnout nejpozději do tří měsíců. Zástupce veřejného ochránce práv nyní plánuje s&nbsp;Ministerstvem spravedlnosti jednat o svých <a href="https://www.ochrance.cz/aktualne/zastupce_ombudsmana_chce_zlepsit_postaveni_obeti_trestnych_cinu_zadajicich_o_penezitou_pomoc_od_statu-_s_ministerstvem_spravedlnosti_bude_jednat_o_svych_doporucenich/priloha_-_shrnuti_a_doporuceni.pdf">doporučeních</a> týkajících systémových otázek v oblasti peněžité pomoci. Aktuální je například diskuze o valorizaci peněžité pomoci. Částky zůstávají už&nbsp;deset let stejné, ovšem za tu dobu se jejich reálná hodnota snížila víc než o&nbsp;třetinu. Samostatným tématem je také využívání prostředků z&nbsp;odklonů v&nbsp;trestním řízení. Ty jsou výslovně určené na&nbsp;peněžitou pomoc obětem trestné činnosti, z&nbsp;větší části ale končí ve&nbsp;státním rozpočtu, a&nbsp;nikoli u&nbsp;poškozených.</p>
