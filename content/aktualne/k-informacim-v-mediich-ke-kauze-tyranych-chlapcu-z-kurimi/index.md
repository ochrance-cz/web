---
title: "K informacím v médiích ke kauze týraných chlapců z Kuřimi"
tags:
  - Tisková zpráva
oldUrl: "/aktualne/tiskove-zpravy-2007/k-informacim-v-mediich-ke-kauze-tyranych-chlapcu-z-kurimi"
date: 2007-09-05
perex: "<p></p>"
---

<!-- imported from the old website -->

<p class="Normln-web">Závěrečná zpráva veřejného ochránce práv ze šetření stížnosti otce týraných chlapců z Kuřimi se v žádném případě nevěnuje posuzování faktu, jestli by chlapci měli být s otcem nebo v zařízení Klokánek, jak bylo v médiích mylně uvedeno. O takové záležitosti musí vždy rozhodnout soud. Výtky ochránce proto směřuji k  zákazu styku otce s dětmi, který vydalo vedení Klokánku ještě předtím, než o záležitosti rozhodl soud.</p><p class="Normln-web">Podstatou problému není to, že jsou děti umístěny v zařízení Klokánek, ale že dětem a otci byl znemožněn styk, a tím bylo hrubě zasaženo do jejich základních práv. Takový zásah není v pravomoci kohokoli, ale pouze v pravomoci soudu. Šetření ukázalo, že situace v době od 9. 5. 2007, kdy byli chlapci umístěni do Klokánku, až do 21. 6. 2007 kdy bylo vydáno předběžné rozhodnutí soudu o zákazu styku otce s dětmi, byla protiprávní.</p><p class="Normln-web">Svá zjištění shrnul ochránce do závěrečné zprávy, která byla doručena všem dotčeným úřadům a rovněž stěžovateli. Příslušné úřady nyní mají lhůtu třiceti dnů, během níž se ze zákona mají k závěrům ochránce vyjádřit a uvést, jaká opatření hodlají ve věci přijmout. Až poté může ochránce zveřejnit některé závěry.</p><p class="Normln-web"> </p>
