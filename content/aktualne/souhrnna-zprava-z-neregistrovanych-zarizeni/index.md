---
title: "Souhrnná zpráva z neregistrovaných zařízení"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/souhrnna-zprava-z-neregistrovanych-zarizeni/"
date: 2015-05-18
perex: "<p>Veřejná ochránkyně práv vydala zprávu shrnující poznatky z návštěv zařízení, která poskytují sociální služby bez zákonem stanoveného oprávnění.</p>"
---

<!-- imported from the old website -->

<p>Podle ochránkyně je takové obcházení zákona o to závažnější, že objekty podnikatelské služby jsou senioři, lidé nemocní a nemohoucí, kteří se sami nedokážou před případným špatným zacházením bránit. Právě proto stát zavedl povinnou registraci k poskytování sociálních služeb, aby mohl dohlížet, že je starým lidem poskytována kvalitní péče, že je respektována jejich důstojnost. Zařízení, která podnikají v sociálních službách bez registrace, se vyhýbají kontrolám, nemusí dodržovat standardy kvality, mnohdy nemají k dispozici kvalifikovaný personál.</p><p>Zpráva shrnuje poznatky z 9 zařízení, v nichž proběhly neohlášené návštěvy. Ve všech navštívených zařízeních ochránkyně konstatovala špatné zacházení. Spočívalo, podle okolností, v nedostatečné a nevyhovující stravě a absenci prevence malnutrice, v laickém poskytování ošetřovatelské péče, omezování volného pohybu klientů, v ledabylém nakládání s léky, prohlubování inkontinence, nedůstojných hygienických podmínkách a nerespektování soukromí.</p><p>Zprávu z návštěv neregistrovaných zařízení najdete <a href="http://www.ochrance.cz/uploads-import/ochrana_osob/ZARIZENI/Socialni_sluzby/SZ-Neregistrovana_web.pdf" target="_blank">zde</a>.</p>
