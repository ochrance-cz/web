---
title: "Rozloučení s JUDr. Otakarem Motejlem"
tags:
  - Tisková zpráva
oldUrl: "/aktualne/tiskove-zpravy-2010/rozlouceni-s-judr-otakarem-motejlem"
date: 2010-05-12
perex: "<p></p><p>Rozloučit se a připomenout si památku JUDr. Otakara Motejla bude možné na smutečním obřadu 17. 5. v Praze, zádušní mši 19. 5. v Praze a vzpomínkovém setkání 21. 5. v Brně.</p>"
---

<!-- imported from the old website -->

<p>Oficiální smuteční obřad se státními poctami s JUDr. Otakarem Motejlem se uskuteční v pondělí 17. května 2010 v 10:00 hod v Divadle Na Fidlovačce, Křesomyslova 625, Praha 4. Obřad společně pořádají Poslanecká sněmovna Parlamentu ČR a Kancelář veřejného ochránce práv a zúčastní se ho ústavní činitelé, představitelé státu, zástupci justice, vysokých škol a řada dalších hostů.</p><p>Ve středu 19. května 2010 v 17:00 hod se na přání rodiny JUDr. Motejla koná veřejná zádušní mše v kostele sv. Salvátora na Křižovnickém náměstí v Praze. Mši bude celebrovat Prof. PhDr. Tomáš Halík Th.D.</p><p>Na pátek 21. května 2010 v 10:30 hod je pak připraveno vzpomínkové setkání v místě posledního, téměř desetiletého působení JUDr. Motejla ve funkci veřejného ochránce práv. Setkání v konferenčních prostorách Kanceláře veřejného ochránce práv na Údolní 39 v Brně se zúčastní zástupci justice, vysokých škol, regionální samosprávy, představitelé kulturního a společenského života a další hosté.</p><p>Kondolenční knihy k projevům soustrasti jsou k dispozici v Kanceláři veřejného ochránce práv na Údolní 39 v Brně po celé dny až do pozdního večera a v budově č. 19 Poslanecké sněmovny na Malostranském náměstí vždy od 9:00 do 17:00 hod.</p><p><img src="https://www.ochrance.cz/fileadmin/user_upload/img/kondolence2.JPG" height="420" width="631" alt="" /></p>
