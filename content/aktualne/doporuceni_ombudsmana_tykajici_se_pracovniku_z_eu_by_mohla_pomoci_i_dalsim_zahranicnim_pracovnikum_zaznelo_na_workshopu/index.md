---
title: Doporučení ombudsmana týkající se pracovníků z EU by mohla pomoci i
  dalším zahraničním pracovníkům, zaznělo na workshopu
draft: true
date: 2022-04-21T13:48:02.951Z
vystupy:
  - tz
perex: >
  <p>Ombudsman seznámil na pracovním semináři zástupce státních úřadů se
  svými&nbsp;doporučeními, která formuloval koncem loňského roku na základě
  rozsáhlého výzkumu mezi občany Evropské unie žijícími v&nbsp;České republice.
  Většina doporučení se týká práce a zaměstnávání. Stanislav Křeček upozornil
  účastníky workshopu, že pokud by státní instituce převedly jeho doporučení do
  praxe, zlepší se tím podmínky pro všechny zahraniční pracovníky, nejen pro ty
  pocházející z&nbsp;Evropské unie. Toto téma považuje za zvlášť důležité i
  v&nbsp;souvislosti s&nbsp;příchodem velkého množství lidí prchajících před
  válkou na Ukrajině. &nbsp;</p>
attachments:
  - title: Výzkum a Doporučení
    file: https://www.ochrance.cz/dokument/obcane_evropske_unie_v_ceske_republice/
---
<p>Cizinci jsou na trhu práce zranitelnou skupinou, roli hraje například&nbsp;menší znalost prostředí, jazyková bariéra nebo obecně méně stabilní zázemí v&nbsp;hostující zemi. <a href="https://www.ochrance.cz/dokument/obcane_evropske_unie_v_ceske_republice/">Výzkum</a> ombudsmana odhalil třeba i to, že pocit diskriminace v oblasti pracovního života souvisí s mírou znalosti češtiny. Unijní občané mluvící plynně česky méně často pociťovali znevýhodnění oproti českým kolegům i v případech, kdy čeština nebyla pro jejich pracovní pozici podmínkou &ndash; například pokud při práci v&nbsp;mezinárodním týmu mluvili i s&nbsp;českými kolegy anglicky.</p>

<p>Přestože se výzkum zaměřoval na zkušenosti pracovníků z Evropské unie, je pravděpodobné, že i lidé přicházející ze třetích zemí se potýkají s&nbsp;podobnými problémy. &nbsp;</p>

<p>České úřady, se kterými cizinci nejčastěji jednají, by podle ombudsmana měly zlepšit komunikaci a například pravidelně aktualizovat české i cizojazyčné webové stránky s informacemi určenými právě zahraničním pracovníkům. Úředníci, kteří se pravidelně setkávají s&nbsp;cizinci, by měli být schopní se s&nbsp;nimi domluvit. Ombudsman upozorňuje, že čeština je sice jednacím jazykem, ale<strong> </strong>obecnou základní komunikaci mohou úředníci vést i v jiném jazyce a například cizinci vysvětlit, jaký formulář má vyplnit, jaké dokumenty doložit nebo co se bude v&nbsp;jeho řízení dál dít.</p>

<p>Zásadní je podle ombudsmana role Státního úřadu inspekce práce. Ten by se měl podle doporučení více zaměřit na kontroly rovného zacházení se zahraničními pracovníky, pokračovat v&nbsp;kontrolách nelegálního zaměstnávání a také kontrolách agentur práce.</p>

<p>Na semináři v&nbsp;Kanceláři ombudsmana o doporučeních ve středu diskutovali zástupci ministerstev, pražského magistrátu i kontrolních úřadů jako je Státní úřad inspekce práce, Česká obchodní inspekce nebo Česká školní inspekce. Shodli se, že v&nbsp;současné době bude téma zaměstnávání cizinců a podmínek pro ně velmi aktuální. Tomu by proto měla odpovídat i státní finanční podpora aktivitám spojeným s&nbsp;integrací cizinců na všech úrovních -&nbsp; od pobytových agend v&nbsp;rámci Ministerstva vnitra, přes jazykové kurzy organizované například kraji až po školství nebo právě zaměstnávání. Veřejný ochránce práv bude i nadále naplňování doporučení sledovat.&nbsp;</p>
