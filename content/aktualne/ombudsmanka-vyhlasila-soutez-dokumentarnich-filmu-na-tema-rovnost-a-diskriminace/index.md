---
title: "Ombudsmanka vyhlásila soutěž dokumentárních filmů na téma rovnost a diskriminace"
vystupy:
  - tz
oldUrl: "/aktualne2/aktualne/tiskove-zpravy-2019/ombudsmanka-vyhlasila-soutez-dokumentarnich-filmu-na-tema-rovnost-a-diskriminace/"
date: 2019-03-18
perex: "<p>Letos uplyne deset let od chvíle, kdy vstoupil v platnost antidiskriminační zákon. Při této příležitosti se ombudsmanka rozhodla vyhlásit soutěž krátkých dokumentárních filmů na téma rovnost nebo diskriminace. Vítězné snímky se budou promítat na Letní filmové škole v Uherském hradišti.  Soutěž je určena mladým lidem ve věku patnáct až devatenáct let. </p>"
---

<!-- imported from the old website -->

<p>Nejlepší filmy vybere porota, ve které usedne <span style="font-size: 12.8px;">náměstkyně pro řízení Sekce pro lidská práva</span><span style="font-size: 12.8px;"> Martina Štěpánková, dokumentaristka Apolena Rychlíková, dokumentarista Vít Klusák, youtuberka a bloggerka Petra Voráčková (RestlessChildCZ). Vyhlášeny budou 21. června v sídle ombudsmanky.</span></p><p class="MsoNormal">&lt;o:p&gt;&lt;/o:p&gt;</p> <p><i>„Chceme vědět, jak mladí lidé vnímají svět. Zda jej považují za spravedlivý, jaké konkrétní problémy podle nich způsobuje nerovnost, co je ve společnosti trápí a co jim naopak dělá radost,“ </i>říká k soutěži ombudsmanka Anna Šabatová a dodává: <i>„Mladí lidé se věnují natáčení videí mnohem více, než bývalo zvykem. Chceme jim nabídnout možnost jak tuto dovednost zúročit. Vítězkám a vítězům proto nabízíme dokumentární workshop s Apolenou Rychlíkovou, jeden den na natáčení s Vítem Klusákem a akreditace na Mezinárodní festival dokumentárních filmů v Jihlavě.“</i></p> <h5>Pravidla soutěže:</h5> <p></p><ul><li>Soutěžit mohou až čtyřčlenné týmy studentek a studentů středních škol, učilišť nebo gymnázií ve věku 15 – 19 let. </li><li>Filmy zařazené do soutěžní kategorie Rovnost by měly poukázat na pozitivní řešení nerovného zacházení, na férovost a dobrou praxi, na zvyšování rovnosti ve společnosti.</li><li>Filmy v soutěžní kategorii Diskriminace se naopak mají věnovat společenské kritice v oblasti nerovného zacházení, konkrétním příkladům nespravedlností a negativním zkušenostem.</li><li>Filmy musí být dlouhé do 10 minut a natočené ve formátu mp4, nejméně v HD rozlišení s poměrem stran 16:9. Zvuková stopa by měla být co nejkvalitnější i vzhledem k tomu, že výherní snímky budou promítány v kinosálech. Ve filmu musí být uvedená jména všech autorek či autorů a název snímku.</li><li>Hotové video mohou soutěžící přihlásit do 30. dubna 2019.</li></ul> <p>Soutěž pořádá Kancelář veřejného ochránce práv pod záštitou Informačního centra OSN v Praze a European Network of Equality Bodies. Partnerem soutěže je LFŠ Uherské Hradiště a MFDF Jihlava.</p> <h5>Více informací o soutěži:</h5> <p><a href="https://equaldoc.ochrance.cz/" target="_blank">https://equaldoc.ochrance.cz/</a></p> <p> </p>
