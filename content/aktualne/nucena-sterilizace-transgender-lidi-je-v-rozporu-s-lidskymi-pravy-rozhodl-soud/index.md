---
title: "Nucená sterilizace transgender lidí je v rozporu s lidskými právy, rozhodl soud"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2017/nucena-sterilizace-transgender-lidi-je-v-rozporu-s-lidskymi-pravy-rozhodl-soud/"
date: 2017-07-28
perex: "<p>Evropský soud pro lidská práva rozhodl, že požadavek nucené sterilizace v rámci procesu právního uznání změny pohlaví je v rozporu s lidskými právy.</p>"
---

<!-- imported from the old website -->

<p class="MsoNormal" style="text-align:justify">Soud
vydal rozhodnutí na základě případu <i>A.P.,
Garcon a Nicot vs. Francie</i>. Ten se týkal tří transgender osob francouzské
národnosti, které si stěžovaly na proces legální změny pohlaví. V rámci
této změny byly uvedené stěžovatelky nuceny podstoupit sérii zdravotních a
psychologických vyšetření a doložit lékařské osvědčení o provedené sterilizaci.
Proti těmto praktikám se všechny tři odvolávaly k francouzským soudům od
roku 2008. K Evropskému soudu pro lidská práva (dále ESLP) se jednotlivé
případy dostaly odděleně v roce 2012, avšak vzhledem ke své podobnosti
byly spojeny v jeden případ. ESLP v tomto případu mimo jiné
rozhodoval i o tom, zda došlo k porušení článku 8 (právo na respektování
rodinného a soukromého života) Evropské úmluvy o ochraně lidských práv (dále
Úmluvy).</p>

<p class="MsoNormal" style="text-align:justify">ESLP
v případu rozhodl v dubnu letošního roku. Ve svém rozsudku uvedl, že
požadavek podstoupit v rámci procesu legální změny pohlaví psychologická
či jiná lékařská vyšetření není v rozporu s Úmluvou. ESLP ovšem dále
konstatoval, že vyžadování důkazu o absolvování sterilizace či požadavek jiného
lékařského zákroku, u něhož je vysoká pravděpodobnost neplodnosti, je porušením
článku 8 Úmluvy. </p>

<p class="MsoNormal" style="text-align:justify">Aktivisté
bojující za práva trans lidí označují rozhodnutí ESLP za přelomové. Na základě
tohoto rozhodnutí by totiž státy neměly u osob, které si chtějí oficiálně
změnit pohlaví, vyžadovat jakýkoli lékařský zákrok, který by mohl vést
k neplodnosti. Ve 22 evropských zemích je sterilizace trans lidí stále
legálně vyžadována. Aktivisté tak rozsudek ESLP vítají jako velmi důležitý
precedens, podle kterého by se měly řídit v podobných případech i další
soudy. Přestože rozhodnutí ESLP nemůže vynutit změnu národních zákonů,
aktivisté věří, že praxe nucených sterilizací v Evropě brzy skončí.</p>

<p class="MsoNormal" style="text-align:justify">Ve
Francii mezitím již k legislativním úpravám došlo. V říjnu 2016 byla
francouzským parlamentem schválena novelizace zákona, která umožňuje právní
změnu pohlaví bez podstoupení nucené sterilizace.</p>

<p class="MsoNormal" style="text-align:justify">Více
informací k případu zde: <a href="http://tgeu.org/echr_end-sterilisation/" style="font-size: 12.8px;"><a href="http://tgeu.org/echr_end-sterilisation/" target="_blank">tgeu.org/echr_end-sterilisation/</a></a></p>
