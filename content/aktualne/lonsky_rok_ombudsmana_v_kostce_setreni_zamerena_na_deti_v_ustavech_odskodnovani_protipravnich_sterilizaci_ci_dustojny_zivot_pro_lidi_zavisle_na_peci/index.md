---
title: "Loňský rok ombudsmana v kostce: šetření zaměřená na děti v ústavech,
  odškodňování protiprávních sterilizací či důstojný život pro lidi závislé na
  péči "
date: 2025-04-15T10:44:00
vystupy:
  - tz
perex: <p>Ústavní a ochranná výchova dětí, odškodňování protiprávně
  sterilizovaných žen, příspěvek na péči pro lidi závislé na péči druhých a
  další systémové problémy naší společnosti řešil ombudsman v&nbsp;uplynulém
  roce. Pracoval i na tom, aby úředníci jasněji komunikovali s&nbsp;občany.
  Zároveň se věnoval pestré škále podnětů, které se dotýkaly konkrétních
  jednotlivců. Ať už šlo o chyby úřadů nebo třeba o diskriminaci. Velkým tématem
  roku 2024 byl i zákon zřizující dětského ombudsmana a národní lidskoprávní
  instituci.</p>
attachments:
  - title: "Výroční zpráva 2024 "
    file: https://www.ochrance.cz/dokument/zpravy_pro_poslaneckou_snemovnu_2024/vyrocni-zprava-2024.pdf
  - title: Factsheet ke stažení v pdf
    file: https://www.ochrance.cz/dokument/zpravy_pro_poslaneckou_snemovnu_2024/rok-2024-shrnuti.pdf
---
<p>&nbsp;„ 
<i>Rád bych vyzdvihl důležitý moment loňského roku. V&nbsp;jeho závěru projednávala Poslanecká sněmovna zřízení dětského ombudsmana a národní lidskoprávní instituce. Před několika týdny byl vznik obého již definitivně schválen. Česká republika tak dala najevo, že má zájem práva dětí i lidská práva obecně nejen dodržovat, ale také je aktivně prosazovat a&nbsp;předcházet jejich porušování. Na nové povinnosti se naše kancelář intenzivně připravuje. V&nbsp;tuto chvíli nás od nich totiž dělí už jen pár týdnů. Začneme je vykonávat, jak nám předepisuje zákon, od&nbsp;1.&nbsp;července. Veřejnost má od dětského ombudsmana velká očekávání.</i> 
<i>Jde o velké množství úkolů, které zvládne jen s&nbsp;dostatečným zázemím a odborníky, kteří mu budou pomáhat. Nyní je na státu, aby ukázal, že obě instituce nezřídil jen formálně. Pevně věřím, že zajistí také finance pro jejich efektivní fungování. Děti si to zaslouží</i>.“ připomněl jeden z milníků roku 2024 ombudsman Stanislav Křeček.</p>
<p>Přestože téma dětského ombudsmana ve veřejném prostoru silně rezonovalo, nelze opomenout řadu dalších důležitých oblastí, kterým se ombudsman loni věnoval.</p>
<blockquote>
<figure class="table">
<table>
<tbody>
<tr>
<td>7&nbsp;451</td>
<td>vyřízených podnětů</td></tr>
<tr>
<td>489</td>
<td>úřadům jsme vytkli jejich chyby</td></tr>
<tr>
<td>v&nbsp;98 %&nbsp;&nbsp;&nbsp;</td>
<td>případů úřady po našem zásahu chybu napravily</td></tr>
<tr>
<td>5&nbsp;632&nbsp;&nbsp;&nbsp;&nbsp;&nbsp;</td>
<td>lidí využilo naši informační linku</td></tr>
<tr>
<td>264</td>
<td>podaných legislativních připomínek</td></tr>
<tr>
<td>16</td>
<td>natočených podcastů</td></tr>
<tr>
<td>6</td>
<td>vydaných Zpravodajů</td></tr>
<tr>
<td>220+</td>
<td>zveřejněných příspěvků na Facebooku</td></tr>
<tr>
<td>16&nbsp;000+</td>
<td>sledujících na sociálních sítích</td></tr></tbody></table></figure></blockquote>
<p>Prověřil například životní podmínky lidí v zařízeních různých typů – od tzv. dětských domovů, přes psychiatrické nemocnice až po věznice. Nejvíce návštěv uskutečnil právě v zařízeních určených&nbsp;dětem. Šetření ombudsmana opakovaně ukázala, že stát často nezvládá pomoct dětem s jejich rozličnými potřebami a problémy. Zaměstnanců v zařízeních není dostatek a chybí i nastavení metod práce s&nbsp;dětskými traumaty či agresí. Česko navíc stále váže zastaralý zákon o ústavní a ochranné výchově.&nbsp;</p>
<p>Lepší zprávy se týkají malých dětí do 3 let věku. 
<i>„Nejen v&nbsp;minulém roce, ale i letech předchozích jsme se věnovali také tomu, jak se žije nejmladším dětem umisťovaným do ústavních zařízení. Právě u nich měl český systém jeden z&nbsp;největších dluhů. Velmi mě těší, že bolest v podobě&nbsp;tzv. kojeneckých ústavů se s&nbsp;posledním dnem roku 2024 stala minulostí. Další zlomové datum nastane 1. ledna 2028, kdy již nebude možné do ústavů umisťovat ani děti do 7 let. Je důležité, aby na to byl systém včas připraven,</i>“ upozornil zástupce ombudsmana Vít Alexander Schorm, který se této problematice intenzivně věnuje.</p>
<p>Odškrtnout si může ombudsman i další úkol, v&nbsp;němž se angažoval. Kvůli chybějící možnosti efektivně řešit problémy lidí se sociální službou prosazoval zavedení nezávislého stížnostního mechanismu. Situace se od března tohoto roku mění, a to díky novele zákona o sociálních službách.&nbsp;</p>
<p>V&nbsp;hledáčku ombudsmana naopak stále zůstává příspěvek pro lidi závislé na péči. Ti u nás často postrádají dostatek peněz k zajištění svých základních životních potřeb, jako je hygiena nebo stravování. Taková situace jim brání vést nezávislý a důstojný život. I když Poslanecká sněmovna schválila navýšení příspěvku v nejvyšších stupních závislosti, v prvním a druhém stupni je příspěvek stále nedostatečný.&nbsp;</p>
<p>Ombudsman se znovu zabýval také případy souvisejícími s&nbsp;odškoděními za protiprávní sterilizace. Poukazoval na pochybení, kterých se při vyřizování žádostí dotčených žen dopustilo Ministerstva zdravotnictví, a podařilo se mu dosáhnout posunu. „ 
<i>Ministerstvo v&nbsp;rozporu s&nbsp; rozhodnutími soudů odmítalo žádosti žen, které neměly zdravotnickou dokumentaci. Překračovalo lhůty pro vyřízení žádostí a s&nbsp;žadatelkami nedostatečně komunikovalo</i>. 
<i>Podařilo se nám však dosáhnout dohody a&nbsp;ministerstvo postupně začalo informovat ženy o aktuálním stavu jejich prozatím nezodpovězených žádostí a přehodnocovat žádosti zamítnuté,“&nbsp;</i>vysvětlil ombudsman Stanislav Křeček.&nbsp;</p>
<p>Na první pohled méně viditelnou, přesto však důležitou oblastí, na kterou se ombudsman zaměřil, je přístupnost. Tou se rozumí dostupnost budov, informací a služeb pro všechny lidi. Kancelář ombudsmana se snaží jít příkladem, proto kromě výzkumů a zveřejnění praktických informací sama usiluje o přístupné fyzické i virtuální prostředí.</p>
<p>S&nbsp;předchozím tématem do jisté míry souvisí i snaha ombudsmana o změnu současné podoby úředního jazyka. Nesrozumitelné formuláře či úřední dopisy, jejichž význam se skrývá za neznámými slovy a paragrafy, taková je zkušenost většiny lidí. Ombudsman usiluje o to, aby stát komunikoval přístupněji a srozumitelněji. To pomůže i úřadům, aby lidé lépe přijímali jejich sdělení.&nbsp;</p>
<p>Z&nbsp;loňského roku připomeňme několik podnětů, kde nesrozumitelnost jazyka a úředních pravidel hrála podstatnou roli. Jednalo se třeba o 
<a href="https://eso.ochrance.cz/Nalezene/Edit/13454">případ matky čtyř dětí, která žádala o příspěvek na bydlení, ale chybou Úřadu práce ji nezískala</a>, nebo o 
<a href="https://eso.ochrance.cz/Nalezene/Edit/12324">ženu z&nbsp;Ukrajiny, která nedostala humanitární dávku</a>. Z&nbsp;jiného soudku je například 
<a href="https://eso.ochrance.cz/Nalezene/Edit/13042">Národní sportovní agentura a její nejednoznačné a málo konkrétní podmínky pro žadatele o dotaci.</a>&nbsp;</p>
<figure class="image">
<img src="https://www.ochrance.cz/aktualne/lonsky_rok_ombudsmana_v_kostce_setreni_zamerena_na_deti_v_ustavech_odskodnovani_protipravnich_sterilizaci_ci_dustojny_zivot_pro_lidi_zavisle_na_peci/1.jpg" alt="Obrázek je ikonografika s nadpisem Rok 2024, shrnutí. Odkaz na leták ve formátu PDF naleznete dole pod textem."></figure>
<figure class="image">
<img src="https://www.ochrance.cz/aktualne/lonsky_rok_ombudsmana_v_kostce_setreni_zamerena_na_deti_v_ustavech_odskodnovani_protipravnich_sterilizaci_ci_dustojny_zivot_pro_lidi_zavisle_na_peci/2.jpg" alt="2.jpg"></figure>
<figure class="image">
<img src="https://www.ochrance.cz/aktualne/lonsky_rok_ombudsmana_v_kostce_setreni_zamerena_na_deti_v_ustavech_odskodnovani_protipravnich_sterilizaci_ci_dustojny_zivot_pro_lidi_zavisle_na_peci/3.jpg" alt="3.jpg"></figure>
<figure class="image">
<img src="https://www.ochrance.cz/aktualne/lonsky_rok_ombudsmana_v_kostce_setreni_zamerena_na_deti_v_ustavech_odskodnovani_protipravnich_sterilizaci_ci_dustojny_zivot_pro_lidi_zavisle_na_peci/4.jpg" alt="4.jpg"></figure>
