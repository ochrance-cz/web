---
title: Zástupce ombudsmana bude nově šetřit dotační politiku státu v oblasti
  pomoci obětem trestných činů. Záměr oznámil na půdě Poslanecké sněmovny
date: 2025-02-21T12:31:00
vystupy:
  - aktualita
perex: <p>Podpora neziskových organizací, které se zaměřují na pomoc obětem
  trestných činů, je neudržitelná. To brzdí tyto organizace v&nbsp;pomoci
  potřebným a jsou kvůli tomu nuceny omezovat služby, kterých není ani
  v&nbsp;tomto okamžiku dost. Za účelem podpory neziskových organizací
  vystoupila právnička kanceláře ombudsmana Daniela Konečná ve čtvrtek na
  odborném semináři na půdě Poslanecké sněmovny. Shrnula závěry systémového
  šetření na téma poskytování peněžité pomoci obětem trestných činů. Kromě apelu
  na větší podporu neziskovek ze strany státu zahájí zástupce ombudsmana nové
  šetření, které se bude věnovat dotační politice.</p>
---
<p>
<i>&nbsp;</i></p>
<figure class="image">
<img src="https://www.ochrance.cz/aktualne/zastupce_ombudsmana_bude_nove_setrit_dotacni_politiku_statu_v_oblasti_pomoci_obetem_trestnych_cinu-_zamer_oznamil_na_pude_poslanecke_snemovny/1.jpg" alt="Na snímku jsou čtyři řečníci, uprostřed sedí právnička kanceláře ombudsmana Daniela Konečná."></figure>
<p>
<i>„Neziskové organizace jsou dle našich zkušeností zcela klíčové při zajištění psychologické, sociální i právní podpory obětem trestných činů. Poskytovat takovou pomoc obětem je povinností státu. Pokud stát tuto svou povinnost plní skrze neziskový sektor, měl by jej také adekvátně finančně podpořit,“</i> vysvětlil zástupce ombudsmana Vít Alexander Schorm, proč je důležité zaměřit se na dotační politiku státu směrem k&nbsp;neziskovým organizacím, které se věnují obětem trestných činů. Navíc poukázal na to, že i role ombudsmana bude v&nbsp;této oblasti výraznější. 
<i>„Dětský ombudsman se bude moci věnovat postavení dětských obětí trestných činů a jako národní lidskoprávní instituce (NHRI) bude ombudsman nově monitorovat dodržování základních práv a svobod obětí v celé šíři. Nebude se tak omezovat jen na situace, v nichž oběť řeší problém se správním úřadem jako doposud,“</i> doplnil zástupce ombudsmana.&nbsp;</p>
<figure class="image">
<img src="https://www.ochrance.cz/aktualne/zastupce_ombudsmana_bude_nove_setrit_dotacni_politiku_statu_v_oblasti_pomoci_obetem_trestnych_cinu-_zamer_oznamil_na_pude_poslanecke_snemovny/2.jpg" alt="Kolem stolu sedí množství lidí s mikrofony. Společně diskutují. V pozadí je televize, na které svítí nápis: Diskuze a závěr."></figure>
<p>Odborný seminář v&nbsp;Poslanecké sněmovně s&nbsp;názvem „Systémová pomoc obětem trestných činů - jak jí dosáhnout?" svolaly neziskové organizace z&nbsp;asociace Victima, z. s.. Seminář zaštítila předsedkyně Podvýboru pro problematiku domácího a sexuálního násilí Taťána Malá. Cílem semináře bylo připomenout státu, že role neziskovek v podpoře a péči o oběti je zcela nezastupitelná.</p>
<figure class="image">
<img src="https://www.ochrance.cz/aktualne/zastupce_ombudsmana_bude_nove_setrit_dotacni_politiku_statu_v_oblasti_pomoci_obetem_trestnych_cinu-_zamer_oznamil_na_pude_poslanecke_snemovny/3.jpg" alt="Fotografie zachycuje vytištěné podklady k prezentaci. Je na nich snímek budovy ombudsmana a nápis &quot;Systémová pomoc obětem trestných činů - jak jí dosáhnout?"></figure>
