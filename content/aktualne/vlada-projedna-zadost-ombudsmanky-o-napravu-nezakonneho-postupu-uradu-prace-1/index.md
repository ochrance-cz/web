---
title: "Vláda projedná žádost ombudsmanky o nápravu nezákonného postupu úřadů práce"
vystupy:
  - tz
oldUrl: "/aktualne/tiskove-zpravy-2020/vlada-projedna-zadost-ombudsmanky-o-napravu-nezakonneho-postupu-uradu-prace-1/"
date: 2020-01-03
perex: "<p>Za přítomnosti ombudsmanky Anny Šabatové projedná vláda v pondělí 6. ledna její žádost o zajištění zákonného postupu úřadů práce při rozhodování o žádostech o příspěvek na aktivní politiku zaměstnanosti. </p>"
---

<!-- imported from the old website -->

<p>Ombudsmanka zjistila, že úřady práce postupují nezákonně a netransparentně. Ministryně práce a sociálních věcí však nápravu nezajistila a závadný stav toleruje. Ombudsmanka se proto obrátila na vládu.</p> <p>Příspěvky aktivní politiky zaměstnanosti poskytuje stát prostřednictvím úřadů práce s cílem zvýšit šance lidí vedených v evidenci úřadů práce na jejich uplatnění na trhu práce. Způsob, jak o příspěvcích úřady práce rozhodují, však podle ombudsmanky nezaručuje, že nedochází ke svévoli. Pokud se totiž úřad práce rozhodne žádosti o příspěvek nevyhovět, pouze o tom žadatele neformálně vyrozumí. Nevydá rozhodnutí, které by muselo obsahovat řádné odůvodnění, proč žádosti nebylo možné vyhovět. Neúspěšný žadatel by se pak případně mohl bránit. Současný postup úřadů práce však žádnou možnost bránit se nedává.</p> <p>Podle ombudsmanky by měl stát dohlédnout na to, že prostředky, které ke zvýšení zaměstnanosti vydává, jsou přidělovány zákonným způsobem.</p> <p>Více zde: <a href="aktualne/tiskove-zpravy-2019/ombudsmanka-zada-vladu-o-zajisteni-zakonneho-postupu-uradu-prace/" style="font-size: 12.8px;">https://www.ochrance.cz/aktualne/tiskove-zpravy-2019/ombudsmanka-zada-vladu-o-zajisteni-zakonneho-postupu-uradu-prace/</a></p>
