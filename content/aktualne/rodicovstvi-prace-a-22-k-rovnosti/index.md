---
title: "Rodičovství, práce a 22 % k rovnosti"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2019/rodicovstvi-prace-a-22-k-rovnosti/"
date: 2019-01-29
perex: "<p></p>"
---

<!-- imported from the old website -->

<p>Ombudsmanka se setkává s případy diskriminace matek a otců, kteří se vrací do zaměstnání po rodičovské dovolené. Diskriminace nejčastěji spočívá v odmítnutí rodiče malých dětí vůbec zaměstnat a dát jim tak šanci k návratu do práce. Dalším jednáním, kterého se zaměstnavatelé dopouští a které může představovat diskriminaci v zaměstnání, je neochota vyjít vstříc rodičům ve vhodném a potřebném slaďování osobního a profesního života. Ministerstvo práce a sociálních věcí vydalo k této problematice informativní leták, ve kterém jsou shrnuta práva rodičů a povinnosti zaměstnavatelů ve vztahu k osobám, které pečují o dítě. Leták MPSV se zabývá i tématem nerovného odměňování. Jedním z výstupů projektu 22 % k rovnosti je mzdová kalkulačka, která spočítá, jaká je obvyklá mzda či plat pro danou pozici ve vašem regionu. Ombudsmanka se dlouhodobě zabývá diskriminací spočívající v nerovném odměňování v pracovně-právních vztazích a podporuje tak i akční plán Ministerstva práce a sociálních věcí pro snižování rozdílu v odměňování žen a mužů v ČR.</p> <p>Informační leták je dostupný <a title="Otevření do nového okna" href="/uploads-import/DISKRIMINACE/aktuality/Hledate_praci_po_rodicovske.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zde</a> (238.5 kB, Adobe Acrobat dokument)</p> Pokud se domníváte, že ze strany zaměstnavatele došlo k diskriminaci, neváhejte se obrátit na Veřejnou ochránkyni práv.
