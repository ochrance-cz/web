---
title: "Arménie spustila projekt přístupu k právní pomoci pro oběti mučení a špatného zacházení"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/armenie-spustila-projekt-pristupu-k-pravni-pomoci-pro-obeti-muceni-a-spatneho-zachazeni/"
date: 2012-08-06
perex: "<p></p>"
---

<!-- imported from the old website -->

<p>Úřad arménského ombudsmana ve spolupráci s ambasádou Německé spolkové republiky spustili projekt podporující přístup k právní pomoci obětem mučení a špatného zacházení v zařízeních, kde se nachází osoby omezené na osobní svobodě. Dohodu o zahájení tohoto projektu podepsali 4. července 2012 arménský ombudsman Karen Andreasyan a německý chargé d´affaires Christoph Breuning.</p><p>Projekt má za cíl podpořil přístup k bezplatné právní pomoci a obhajobě pro oběti špatného zacházení, které vytipuje arménský národní preventivní mechanismus. Příjemci pomoci budou mj. osoby umístěné ve věznicích, policejních stanicích, sirotčincích, psychiatrických léčebnách, ale i v armádě. </p><p>Program bude implementován do praxe ve spolupráci s nevládní neziskovou organizací Human Rights House. Právníci by měli společně s lidmi z této organizace navštěvovat detenční zařízení a přímo na místě poskytovat bezplatnou právní pomoc. Předpokládá se, že tento projekt povede ke zvýšení odpovědnosti za případy mučení a špatného zacházení v daných zařízeních, zlepší se přístup k soudům a mechanismus vyřizování stížností a zvýší se povědomí o právech osob omezených na svobodě.</p>
