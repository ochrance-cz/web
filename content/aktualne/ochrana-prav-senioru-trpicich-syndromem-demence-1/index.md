---
title: "Ochrana práv seniorů trpících syndromem demence"
vystupy:
  - tz
oldUrl: "/aktualne/tiskove-zpravy-2013/ochrana-prav-senioru-trpicich-syndromem-demence-1"
date: 2013-08-26
perex: "<p>Ochránce letos provedl systematické návštěvy už ve 13 domovech pro seniory a domovech se zvláštním režimem. Nedostatky zjistil především v zajištění soukromí při osobní hygieně, v prevenci pádů, nepřizpůsobení péče onemocnění klienta či v účtování zvláštního poplatku za činnosti, které jsou součástí základních sociálních služeb.</p>"
---

<!-- imported from the old website -->

<p>V <a href="/tiskove-zpravy/tiskove-zpravy-2013/zaostreno-na-peci-o-seniory/">tiskové zprávě z března 2013</a> veřejný ochránce práv zveřejnil úmysl zaměřit svou pozornost na zařízení sociálních služeb, která poskytují péči seniorům trpícím Alzheimerovou chorobou či jinými druhy demence. Ochránce se rozhodl věnovat zejména tomu, jak jsou sociální služby poskytovány, v jakých podmínkách senioři žijí, zda je respektována jejich důstojnost a zda nejsou vystaveni špatnému zacházení. Rovněž se zaměřil na otázku dostupnosti sociálních služeb této specifické skupině klientů. </p><p>V letošním roce bylo uskutečněno již 13 systematických návštěv zařízení typu domov pro seniory a domov se zvláštním režimem. Navštívena byla nejen zařízení zřizovaná veřejnými institucemi, ale rovněž domovy provozované osobami soukromými. Pracovníci oddělení dohledu společně s odborníky v oblasti ošetřovatelství dosud provedli návštěvy v těchto zařízeních: Domov pro seniory Třebíč Koutkova, Domov Slaný, Alzheimer centrum Průhonice, Domov pro seniory Světlo v Drhovli, Charitní dům pokojného stáří Cetechovice, Domov pro seniory Kobylisy, Domov pro seniory Uničov, Domov pro seniory Pyšely a Dům seniorů Liberec – Františkov, Domov u zámku Ivanovice na Hané, Domov pro seniory a Domov se zvláštním režimem Toreal s.r.o. v Královském Poříčí, Domov se zvláštním režimem Lázně Letiny a Domov pro seniory Pampeliška v České Lípě. </p><p>Mezi oblasti, které jsou při návštěvách těchto zařízení sledovány, patří zejména prostředí a vybavení domova, míra soukromí, volnost pohybu a zajištění bezpečí klientů či podmínky sjednání a obsah smlouvy o poskytování sociální služby. Hodnocena je rovněž úroveň ošetřovatelské péče. Nedostatky byly dosud zjištěny především v otázkách zajištění soukromí klientů při osobní hygieně, prevence pádů, nepřizpůsobení péče tomu, v jaké fázi onemocnění se konkrétní klient aktuálně nachází, či účtování zvláštního poplatku za činnosti, které jsou součástí základních sociálních služeb. Z ošetřovatelských témat jsou nejčastěji kritizovány nedostatky v prevenci malnutrice, v přípravě a podávání léků (zejména léků s tlumícím účinkem), ve sledování příjmu tekutin, v nedostatečné prevenci a ošetřování dekubitů či ve stanovení vhodného mikčního režimu. </p><p>Zobecněné poznatky z jednotlivých návštěv domovů pro seniory a domovů se zvláštním režimem, které mají mimo jiné sloužit jako užitečné vodítko pro další dosud nenavštívená zařízení tohoto typu, byly vtěleny do dokumentu <a title="Otevření do nového okna" href="/uploads-import/ochrana_osob/2013/zarizeni-socialnich-sluzeb-shrnuti.pdf" target="_blank"> Extrakty ze zpráv z návštěv zařízení pro seniory</a> (549.1 kB, Adobe Acrobat dokument). </p><p>Ochránce dále vypracoval obsahovou analýzu internetových prezentací krajských domovů pro seniory s názvem <a href="/uploads-import/ochrana_osob/ZARIZENI/Socialni_sluzby/DIS25-2013_vyzkum_zarizeni_pro_seniory.pdf" target="_blank">Přístup k sociální službě domov pro seniory</a>. Analýza zkoumá, do jaké míry jsou tato zařízení otevřena nejrůznějším skupinám zájemců (převážně s ohledem na jejich zdravotní stav, výši příjmů, pobírání příspěvku na péči, apod.). V jejím rámci bylo mimo jiné definováno sedm doporučení pro poskytovatele sociální služby domov pro seniory. Stanovená doporučení mají za úkol přispět ke zlepšení kvality poskytované sociální služby, podpořit otevřenost a vstřícnost zařízení vůči zájemcům o tuto službu a zajistit ochranu jejich práv. </p>
