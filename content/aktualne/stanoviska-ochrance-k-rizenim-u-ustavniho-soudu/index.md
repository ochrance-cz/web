---
title: "Stanoviska ochránce k řízením u Ústavního soudu"
vystupy:
  - tz
oldUrl: "/aktualne/tiskove-zpravy-2013/stanoviska-ochrance-k-rizenim-u-ustavniho-soudu"
date: 2013-12-02
perex: "<p>Ochránce, jako vedlejší účastník řízení, zaslal Ústavnímu soudu své stanovisko k návrhu senátorů na zrušení povinné kauce 20 milionů Kč pro distributory pohonných hmot. </p>"
---

<!-- imported from the old website -->

<p>Připojil se k jejich názoru, že stanovení kauce v dané výši odporuje principu proporcionality, jak ji specifikuje judikatura Ústavního soudu. V tomto případě podle ochránce přesahují negativní důsledky klady, které sleduje veřejný zájem. Uvedená kauce má rovněž rdousící charakter, protože nerovným způsobem dopadá na různě velké a finančně silné subjekty na trhu. V důsledku toho může dojít k deformaci, i oligopolizaci, trhu, protože některé distributory kauce od vstupu na český trh odradí.</p><p>Celé stanovisko ochránce v rámci tohoto řízení najdete <a href="https://www.ochrance.cz/zvlastni-opravneni/ustavni-soud/2013-pohonne-hmoty/">zde</a>.</p><p>V průběhu podzimu se ochránce jako vedlejší účastník připojil i k dalšímu návrhu skupiny senátorů, a to na zrušení vyhlášky Ministerstva zdravotnictví, která stanovuje Indikační seznam pro lázeňskou péči. I v tomto případě souhlasí ochránce s navrhovateli, že je vyhláška v rozporu s Ústavou ČR, protože zavádí nepřípustnou zpětnou účinnost. Podle ochránce rovněž není možné, aby podzákonný předpis stanovoval, jaká péče je a není hrazena z veřejného zdravotního pojištění. Stanovisko ochránce k návrhu na zrušení vyhlášky najdete <a href="https://www.ochrance.cz/zvlastni-opravneni/ustavni-soud/2013-indikacni-seznam/">zde</a>.</p>
