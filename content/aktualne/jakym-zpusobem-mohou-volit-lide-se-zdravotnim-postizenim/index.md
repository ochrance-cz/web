---
title: "Jakým způsobem mohou volit lidé se zdravotním postižením?"
oldUrl: "src/www.ochrance.cz/aktualne/tiskove-zpravy-2018/jakym-zpusobem-mohou-volit-lide-se-zdravotnim-postizenim"
date: 2018-01-11
perex: "<p>V pátek a sobotu 12. a 13 ledna 2018 proběhne první kolo volby prezidenta České republiky. V této souvislosti chceme upozornit, že lidé se zdravotním postižením mají právo na úpravu volebního procesu tak, aby mohli také platně odevzdat svůj hlas. </p>"
---

<!-- imported from the old website -->

<p>Ombudsmanka nově monitoruje dodržování práv plynoucích z Úmluvy o právech osob se zdravotním postižením. Ta ve svém článku 29 garantuje právo účastnit se veřejného života včetně práva volit a být volen.</p> <h5>Co dělat, pokud je pro Vás volební místnost nepřístupná? </h5> <p></p><ul><li>Zažádejte na příslušném obecním úřadě o návštěvu volební komise s přenosnou volební urnou v místě vašeho bydliště.</li><li>Jednoduchou žádost obsahující informaci o nepřístupnosti volební místnosti, místě vašeho bydliště a vhodném čase návštěvy lze zaslat emailem, nebo vyřídit telefonicky či osobně.</li></ul><p></p>  <h5>Co dělat, pokud nechcete volit v místě bydliště nebo pokud je pro vás vaše volební místnost nepřístupná?</h5> <p></p><ul><li>Zažádejte si o voličský průkaz na obecním úřadě v místě vašeho bydliště, ten vás opravňuje k volbě v jakékoli volební místnosti.</li><li>Je možné podat žádost osobně, dopisem či elektronicky datovou schránkou. K písemné žádosti musí být kromě základních údajů o osobě přiložen i úředně ověřený podpis a informace, jakým způsobem si volič voličský průkaz vyzvedne.</li><li>Voličský průkaz je nutné si vzít s sebou do volební místnosti.</li><li>Pro nadcházející první kolo volby prezidenta České republiky již tato možnost není dostupná. Na druhé kolo volby lze o průkaz zažádat obdobně – dopisem do 19. ledna 2018 a osobně na obecním úřadě do 24. ledna 2018.</li></ul><p></p>    <h5>Co dělat, pokud potřebujete dopomoc další osoby při volbě?</h5> <p></p><ul><li>Máte právo, aby vám s potřebnými úkony pomohla další osoba: může se jednat o přečtení hlasovacího lístku, vložení do obálky atd.</li><li>Kdo všechno může poskytnout asistenci při volbě? Musí se asistent také prokazovat?</li><li>Musí se jednat o voliče. Jeho výběr je na vás a nemusí se nijak prokazovat.</li><li>Tuto pomoc nesmí poskytnout člen volební komise.</li></ul><p></p>    <h5>Co dělat, pokud je vaše svéprávnost omezena? </h5> <p></p><ul><li>Vaše volební právo je omezeno pouze, pokud je tato informace uvedena přímo ve výroku rozhodnutí o omezení svéprávnosti.</li><li>Pokud se tato informace nachází pouze v odůvodnění, nemá vliv na výkon volebního práva a můžete se voleb zúčastnit.</li></ul><p></p>  <h5>Co dělat, pokud nejste zařazen do seznamu voličů kvůli omezené svéprávnosti? </h5> <p></p><ul><li>Doporučujeme si s sebou do volební místnosti vzít rozsudek o omezení svéprávnosti a prokázat se jím u volební komise.</li><li>Pokud vám podle něj volební právo náleží, volební komise je povinna volbu umožnit.</li></ul><p></p>
