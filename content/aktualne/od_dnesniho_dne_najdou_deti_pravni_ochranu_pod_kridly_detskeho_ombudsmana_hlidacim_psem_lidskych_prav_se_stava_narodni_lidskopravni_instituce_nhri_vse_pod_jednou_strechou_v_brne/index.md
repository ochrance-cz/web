---
title: Od dnešního dne najdou děti právní ochranu pod křídly dětského
  ombudsmana, hlídacím psem lidských práv se stává národní lidskoprávní
  instituce (NHRI) – vše pod jednou střechou v Brně
date: 2025-07-01T08:04:00
vystupy:
  - tz
perex: <p>Dnes se děti dočkaly a oficiálně se můžou obracet na dětského
  ombudsmana. Než ho Poslanecká sněmovna zvolí, bude jeho práci dělat zástupce
  ombudsmana Vít Alexander Schorm. K&nbsp;ruce bude mít tým právníků. Hlídacím
  psem lidských práv se k&nbsp;1. červenci v&nbsp;Česku stává nová, nezávislá
  národní lidskoprávní instituce (NHRI), která tuto roli svěřuje ombudsmanovi.
  Jejím hlavním úkolem bude hodnotit každou aktivitu státu z&nbsp;pohledu
  lidských práv. Česká republika se tak připojí k&nbsp;ostatním zemím
  v&nbsp;Evropě, které oba orgány už zřízené mají. Dětský ombudsman a NHRI budou
  mít zázemí v Kanceláři stávajícího ombudsmana na Údolní ulici 39 v&nbsp;Brně.
  Mění se také název na Kancelář veřejného ochránce práv a ochránce práv
  dětí.&nbsp;</p>
attachments:
  - title: "Leták: Dětský ombudsman, jak ti pomůže?"
    file: https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/detsky_ombudsman_letak_pro_deti.pdf
  - link: ""
    title: Dětská tisková konference ke vzniku dětského ombudsmana – tisková zpráva
    file: https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/
  - file: https://deti.ochrance.cz/
    title: Web dětského ombudsmana
  - title: Podcast o národní lidskoprávní instituci (NHRI)
    file: https://www.ochrance.cz/aktualne/na_kavu_s_ombudsmanem_126-_dil_narodni_lidskopravni_instituce_jako_hlidaci_pes_lidskych_prav_v_cesku/
  - title: Co je NHRI a proč ji v Česku potřebujeme?
    file: https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/
  - title: Logo dětského ombudsmana
    file: https://www.ochrance.cz/aktualne/uz_zacatkem_prazdnin_zacne_detsky_ombudsman_pracovat_po_boku_sveho_starsiho_sourozence_zatim_v_zastoupeni/do_logo_reverz_krivky.pdf
---
<figure class="image">
<img src="https://www.ochrance.cz/aktualne/od_dnesniho_dne_najdou_deti_pravni_ochranu_pod_kridly_detskeho_ombudsmana_hlidacim_psem_lidskych_prav_se_stava_narodni_lidskopravni_instituce_nhri_vse_pod_jednou_strechou_v_brne/grafiky_na_fb_66_.jpg" alt="Grafika ke vzniku dětského ombudsmana"></figure>
<p>Se vznikem dětského ombudsmana lze očekávat navýšení počtu podnětů, které budou přicházet od samotných dětí. Podněty mohou zasílat nejen děti, ale i dospělí ve věcech, které se přímo dotýkají práv dětí, např. při výkonu sociálně-právní ochrany dětí. Důležitým úkolem bude také osvětová činnost a sledování naplňování práv dětí. V&nbsp;některých případech bude moci dětský ombudsman přímo vstoupit do soudního řízení nebo je zahájit. 
<i>„Tento týden je pro děti významný ze dvou důvodů. Nejen, že jim začaly prázdniny, ale oficiálně vznikl dětský ombudsman, na kterého se můžou kdykoliv obrátit. Stačí k&nbsp;nám přijít, napsat nebo zavolat. Děti mají jistotu, že je někdo vyslyší, na každý jejich podnět odpovíme. A při každém šetření budeme postupovat tak, aby to bylo v&nbsp;nejlepším zájmu dítěte,“ </i>uvedl zástupce dětského ombudsmana Vít Alexander Schorm.&nbsp;</p>
<p>O součinnost dětský ombudsman může požádat nejen státní orgány, ale třeba i zařízení sociálních služeb, školy a školská zařízení, věznice, zařízení pro děti vyžadující okamžitou pomoc a mnoho dalších. &nbsp;</p>
<p>
<a href="https://www.ochrance.cz/letaky/detsky-ombudsman/detsky-ombudsman.pdf">Pravomoci dětského ombudsmana: co dělá a co ne?</a></p>
<p>
<a href="https://www.ochrance.cz/letaky/detsky-ombudsman-zvlastni-opravneni/detsky-ombudsman-zvlastni-opravneni.pdf">Zvláštní oprávnění dětského ombudsmana</a></p>
<blockquote>
<p>
<strong>Jak mohou děti kontaktovat dětského ombudsmana?</strong></p>
<ul>
<li>Napsat na e-mail&nbsp;
<a href="mailto:deti@ochrance.cz">deti@ochrance.cz</a>.</li>
<li>Využít portál&nbsp;
<a href="https://portal.ochrance.cz/Submissions/AddChild">https://portal.ochrance.cz/Submissions/AddChild</a></li>
<li>Zavolat v pracovní dny vždy od&nbsp;8:00 do&nbsp;16:00 na telefonní linku&nbsp;542&nbsp;542&nbsp;888.</li>
<li>Přijít osobně v pondělí a ve středu od 8:00 do 16:00 na Údolní 39 v&nbsp;Brně.</li>
<li>Na tutéž adresu poslat dopis.</li></ul>
<p>Všechny informace děti najdou na&nbsp;
<a href="https://deti.ochrance.cz/">deti.ochrance.cz</a></p>
<p>K&nbsp;tomu, aby se děti ozvaly, nepotřebují dospělého prostředníka. Mohou jednoduše samy rovnou napsat, zavolat či přijít.</p></blockquote>
<p>Od 1. 7. 2025 je ombudsman také nově národní lidskoprávní institucí (NHRI). Fakticky se jedná o rozšíření jeho lidskoprávních úkolů. Měl by nezávisle a nestranně monitorovat situaci lidských práv v Česku, upozorňovat veřejnost i zákonodárce na problémy a formulovat doporučení a navrhovat systémová řešení. Svými odbornými názory by tak měla pomáhat státu při prosazování lidských práv. 
<i>„Vznikem národní lidskoprávní instituce se připojíme po bok ostatních evropských států, které ji již zřízenou mají. Česká společnost tak získala významnou oporu v&nbsp;oblasti ochrany lidských práv. Řadu lidskoprávních otázek jsme řešili již ve stávající&nbsp;působnosti ombudsmana. Zákonem se nyní okruh otázek, ke kterým se budeme moci vyjadřovat, dále rozšiřuje. Budeme tak moci zužitkovat všechny naše dosavadní zkušenosti a poznatky,“&nbsp;</i>uvedl ombudsman Stanislav Křeček&nbsp;</p>
<blockquote>
<p>Kontakty pro média zůstávají stejné, nadále se na nás můžete kdykoli obracet na e-mailu&nbsp;
<a href="mailto:medialni@ochrance.cz">medialni@ochrance.cz</a>.&nbsp;</p></blockquote>
