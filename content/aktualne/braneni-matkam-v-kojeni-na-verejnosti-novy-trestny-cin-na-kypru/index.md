---
title: "Bránění matkám v kojení na veřejnosti? Nový trestný čin na Kypru!"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2018/braneni-matkam-v-kojeni-na-verejnosti-novy-trestny-cin-na-kypru/"
date: 2018-08-20
perex: "<p>Nevhodný přístup ke kojícím matkám a zabraňování jim v kojení je na Kypru novým trestným činem, za který hrozí značný peněžitý trest.</p>"
---

<!-- imported from the old website -->

<p>Světová zdravotnická organizace ze zdravotních důvodů doporučuje kojit novorozeně alespoň prvních šest měsíců po narození. Jakkoli je kojení tou nejpřirozenější a nejzdravější možností výživy pro novorozence, kojení na veřejnosti je bez ohledu na svou nezbytnost často haněno, uráženo a skandalizováno. Kojící matky se pak často stydí krmit dítě na veřejných místech a raději se tomu ze strachu z nepříjemného chování kolemjdoucích vyhýbají. </p> <p>Reagovat na tento negativní trend se rozhodl Kypr. V březnu letošního roku novelizoval trestní zákoník a vložil do něj nový trestný čin spočívající v zákazu vyhrožování, obtěžujícího či nevhodného chování a jakéhokoli bránění ve vztahu ke kojící ženě. Pachateli tohoto trestného činu hrozí pokuta v přepočtu až ve výši 77 000 Kč.</p> <p>Záhy se tímto tématem zabýval i kyperský ombudsman. Obrátila se na něj žena, které při návštěvě úřadu práce odmítla asistovat úřednice, které vadilo, že žena před ní nakojila svou 17měsíční dceru. Ženu, která přišla z pozice žadatelky o zaměstnání, úřednice odmítla s tím, že „jí nemůže najít práce, pokud bude teď kojit.“ Ženu nakonec obsloužila až jiná zaměstnankyně, která přispěchala na obranu své kolegyně. Ombudsman zažádal vedení úřadu o řádné prošetření incidentu. Následně kontaktoval příslušná ministerstva včetně ministerstva zdravotnictví, ministerstva spravedlnosti a ministerstva práce a sociálních věcí za účelem spolupráce a součinnosti v osvětové činnosti vedoucí k nastolení většího respektu ke kojení. </p> <p>Kypr i nadále podporuje rozvoj kulturních a institucionálních opatření ve prospěch kojení, protože jej vnímá jako způsob k zlepšení veřejného zdraví dětí i matek. Progresivní přístup v této oblasti potvrzuje i to, že země zřídila Národní komisi zabývající se otázkami spojenými s kojením a pokračuje se v další diskuzi nad danou problematikou. Aktuálně se zvažuje nová legislativa zvyšující ochranu těhotných žen a žen čerstvě po porodu v pracovněprávních vztazích.</p> <p>Více informací zde:</p><ul><li><a href="https://www.equalitylaw.eu/downloads/4660-cyprus-prevention-of-breastfeeding-in-public-considered-a-criminal-offense-pdf-279-kb" style="font-size: 12.8px;">https://www.equalitylaw.eu/downloads/4660-cyprus-prevention-of-breastfeeding-in-public-considered-a-criminal-offense-pdf-279-kb</a></li><li><a href="http://www.breastfeeding-cyprus.org/" style="font-size: 12.8px;"><a href="http://www.breastfeeding-cyprus.org/" target="_blank">www.breastfeeding-cyprus.org</a></a></li><li><a href="https://www.iuslaboris.com/en-gb/resources/insights/a/cyprus-new-protection-pregnant-and-breastfeeding-women-workplace/" style="font-size: 12.8px;">https://www.iuslaboris.com/en-gb/resources/insights/a/cyprus-new-protection-pregnant-and-breastfeeding-women-workplace/</a></li></ul><p></p>
