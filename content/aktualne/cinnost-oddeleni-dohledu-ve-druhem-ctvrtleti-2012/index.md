---
title: "Činnost oddělení dohledu ve druhém čtvrtletí 2012"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/cinnost-oddeleni-dohledu-ve-druhem-ctvrtleti-2012/"
date: 2012-07-17
perex: "<p></p>"
---

<!-- imported from the old website -->

<p>Ve druhém čtvrtletí roku 2012 bylo provedeno jedenáct systematických návštěv. Pokračovaly návštěvy školských zařízení pro výkon ústavní výchovy nebo ochranné výchovy, tj. tří diagnostických ústavů (Praha Hodkovičky, Praha Lublaňská a Bohumín), jednoho dětského domova se školou (Liběchov), jednoho výchovného ústavu (Chrastava) a návštěvy dvou školských zařízení pro preventivně výchovnou péči (Brno a Kelč). Dále proběhla návštěva v jednom zařízení pro seniory a jedna návštěva policejních cel při pohotovostně eskortním oddělení. V rámci prošetřování podnětů spadajících do působnosti veřejného ochránce práv bylo provedeno jedno šetření podmínek ochranného léčení vykonávaného v psychiatrické léčebně a dvě místní šetření ve věznicích. V rámci úkolů ochránce plynoucích z naplňování tzv. návratové směrnice proběhlo jedno sledování trestního vyhoštění z vazební věznice na hraniční přechod v rámci České republiky a sledování předávání dle tzv. Dublinského nařízení z Letiště Praha na Letiště Amsterdam. </p><p>Dne 12. 6. 2012 uspořádal ochránce kulatý stůl na půdě Psychiatrické léčebny Bohnice za účasti odborných pracovníků školských zařízení pro výkon ústavní výchovy a ochranné výchovy a zástupců pedopsychiatrické obce z řad ambulantních i ústavních pedopsychiatrů. Poptávka po společném kulatém stolu vzešla z předcházejících kulatých stolů konaných v Kanceláři veřejného ochránce práv – <a href="http://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2012/kulate-stoly-k-navstevam-detskych-zdravotnickych-zarizeni/">Kulaté stoly k návštěvám dětských zdravotnických zařízení</a> (březen 2012), <a href="http://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2011/kulate-stoly-k-vykonu-ustavni-a-ochranne-vychovy/">Kulaté stoly k výkonu ústavní a ochranné výchovy </a>(říjen 2011), kde jak zástupci školských zařízení, tak pedopsychiatrické obce, vyjádřili nezávisle na sobě potřebu společného setkání a analyzování průnikových témat, která považují při poskytování odborné péče dětem s nařízenou ústavní a ochrannou výchovou za zásadní. Všichni účastníci přistupovali ke kulatému stolu s vědomím, že průřezová témata není možno řešit jinak než vzájemným nasloucháním a společnou odbornou diskusí. Podrobnější informace o problémech diskutovaných na kulatém stole najdete <a href="http://www.ochrance.cz/ochrana-osob-omezenych-na-svobode/aktuality-z-detenci/aktuality-z-detenci-2012/setkani-s-predstaviteli-pobytovych-skolskych-zarizeni-a-pedopsychiatry/">zde</a>. </p>
