---
title: "Novela zákona o poskytování dávek osobám se zdravotním postižením"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2020/novela-zakona-o-poskytovani-davek-osobam-se-zdravotnim-postizenim/"
date: 2020-03-05
perex: "<p>Od 1. března 2020 vstoupila v účinnost novela zákona č. 329/2019 Sb., o poskytování dávek osobám se zdravotním postižením a přináší dvě významné změny.</p>"
---

<!-- imported from the old website -->

<p>Podle nové právní úpravy získají na příspěvek na automobil nárok i lidé s vyšším příjmem, ten teď může činit až šestnáctinásobek životního minima. Lidé s postižením často namítali, že automobil potřebují a využívají k cestám do zaměstnání. Příspěvek na automobil jim ovšem byl často právě z důvodů příjmů ze zaměstnání krácen. Takto nastavený příspěvkový systém považovali za nespravedlivý. Nyní se tedy rozroste skupina lidí s postižením, kteří budou mít nárok na příspěvek na automobil v plné výši.</p> <p>Druhou zásadní změnou je rozšíření výčtu zdravotních diagnóz, které jsou uvedeny v zákoně o poskytování dávek osobám se zdravotním postižením, o další skupinu onemocnění. Jinými slovy to znamená, že na ostatní příspěvky na pomůcky poskytované dle tohoto zákona dosáhnou i lidé, kteří sice nemají postižení nosného či pohybového aparátu (nemají konkrétní pohybové postižení), ale jejich mobilita je výrazně narušena závažnými interními chorobami. Konkrétně se jedná o lidi s těžkým plicním onemocněním, s těžkým postižením srdce či se závažným postižením cév dolních končetin.</p> <p>O dávkách rozhoduje Úřad práce České republiky – krajské pobočky a pobočka pro hlavní město Prahu.</p><p>I když jsme za tyto změny rádi, některé vážné problémy přetrvávají, především u příspěvku na automobil. Více o tom <a href="/aktualne/tiskove-zpravy-2020/okruh-lidi-s-narokem-na-prispevek-na-zvlastni-pomucku-se-rozsiril-ale-stale-to-nestac/" target="_blank">zde</a></p>
