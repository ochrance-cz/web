---
title: "Švédský ombudsman pro rovnost zveřejnil studii o roli statistiky v boji proti diskriminaci"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/svedsky-ombudsman-pro-rovnost-zverejnil-studii-o-roli-statistiky-v-boji-proti-diskriminaci/"
date: 2013-08-27
perex: "<p></p>"
---

<!-- imported from the old website -->

<p>V prosinci 2011 švédská vláda zadala ombudsmanovi pro rovnost vypracování studie zaměřující se na získávání dat o diskriminaci. Studie měla prověřit metody, které by mohly být použitelné pro sběr dat ve vztahu k pěti ze sedmi diskriminačních důvodů definovaných ve švédském antidiskriminačním zákoně (etnicita, náboženství, víra, pohlavní identita, postižení a sexuální orientace věk a pohlaví nebylo do studie zahrnuto) stejně jako k pěti uznaným národnostním menšinám (Židé, Romové, Laponci, Finové, Tornedálové). </p><p>Jedním z důvodů pro vznik této studie, která byla zveřejněna v listopadu loňského roku, byla dle vlády mezinárodní kritika Švédska týkající se nedostatku dat v oblasti životních podmínek různých zranitelných skupin. Dalším důvodem byl nedostatek dat týkajících se diskriminačních důvodů nebo problémů národnostních menšin, která by byla využitelná při prosazování rovnostních politik. </p><p>Studie se věnovala i řešení otázky ochrany osobních údajů ve vztahu ke sběru dat a došla k závěru, že zpracovávání citlivých údajů pro účely boje proti diskriminaci mezinárodní a evropské předpisy zaměřené na ochranu osobních údajů nezakazují. Proto nic nebrání tomu, aby vláda formulovala pro tyto účely v zákoně výjimku. Při zpracovávání citlivých osobních údajů však musí být vždy předem definovaný účel a rozsah zpracování.</p><p>Podle dalšího ze závěrů studie není možné používat stejnou metodu pro vytvoření rovnostních statistik ve vztahu ke všem chráněným skupinám. Ve vztahu k určitým částem populace je naopak nutné použít zvláštní metody sběru dat. Na druhou stranu by alternativní metody neměly přejít v kvalitativní studie. Sběr dat týkající se životních podmínek má dle studie největší význam, pokud je prováděn dlouhodobě.</p><p>Výzkumná činnost v oblasti diskriminace tvoří důležitou náplň práce též pro českého veřejného ochránce práv. Studie naleznete <a href="/diskriminace/vyzkum/">zde</a>.</p>Více informací o studii vydané švédským ombudsmanem pro rovnoprávnost naleznete <a title="Otevření do nového okna" href="http://www.equineteurope.org/IMG/pdf/al-zubaidi_-_equality_data_-_english_executive_summary.pdf" target="_blank">zde</a> .
