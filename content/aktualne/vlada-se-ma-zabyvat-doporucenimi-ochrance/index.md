---
title: "Vláda se má zabývat doporučeními ochránce"
tags:
  - Tisková zpráva
oldUrl: "/aktualne/tiskove-zpravy-2014/vlada-se-ma-zabyvat-doporucenimi-ochrance"
date: 2014-06-20
perex: "<p>Vláda má do 30. září předložit Poslanecké sněmovně zprávu o tom, jak se zabývala legislativními doporučeními uvedenými v Souhrnné zprávě o činnosti ochránce za rok 2013.</p>"
---

<!-- imported from the old website -->

<p>Poslanecká sněmovna vzala na vědomí Souhrnnou zprávu o činnosti veřejného ochránce práv za rok 2013 a požádala vládu, aby se zabývala legislativními doporučeními, která jsou ve zprávě uvedeny. Vláda má také do 30. 9. 2014 předložit Poslanecké sněmovně zprávu o využití těchto doporučení a odůvodnila, proč některá z nich do svého legislativního plánu nezařadila.</p><p>Ochránkyně Anna Šabatová ve svém vystoupení v Poslanecké sněmovně zdůraznila, že doporučení, která předkládá, se týkají problémů, v nichž se nepodařilo dosáhnout nápravy, případně změny předpisů, které nezamýšleným negativním způsobem dopadají na určité skupiny občanů. Požádala také o možnost rozšíření pravomocí ochránce tak, aby mohl podávat veřejnou žalobu ve prospěch obětí diskriminace. Praxe totiž ukazuje, že dosavadní nástroje, které ochránce může ve prospěch obětí diskriminace využít, nejsou dostatečné.</p><p>Ochránkyně rovněž zdůraznila preventivní působení ochránce vůči státní správě, kdy kancelář pořádá setkání, semináře a workshopy pro zástupce veřejné správy s cílem zkvalitňovat metodiku, diskutovat o postupech a řešení některých praktických problémů.</p><p>Na závěr svého vystoupení ochránkyně vyzvala poslance, aby se seznámili se zprávou o činnosti a sami se iniciativně chopili některých doporučení.</p><p>Celý přepis vystoupení ochránkyně ve Sněmovně a projednávání tohoto bodu jednání najdete zde: <a title="Otevření do nového okna" href="http://www.psp.cz/eknih/2013ps/stenprot/010schuz/s010227.htm" target="_blank">http://www.psp.cz/eknih/2013ps/stenprot/010schuz/s010227.htm</a> </p>
