---
title: "Páté zasedání poradního orgánu ombudsmanky"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/pate-zasedani-poradniho-organu-ombudsmanky/"
date: 2019-06-10
perex: "<p>V úterý 28. května se popáté sešel poradní orgán ombudsmanky pro oblast ochrany práv osob se zdravotním postižením. Poradní orgán se tentokrát věnoval zejména tématu vzdělávání, tedy článku č. 24 Úmluvy o právech osob se zdravotním postižením.</p>"
---

<!-- imported from the old website -->

<p>Zasedání se konalo opět v Praze, v sídle Společnosti pro podporu lidí s mentálním postižením v České republice, z.s. Jednání uvedla ombudsmanka Mgr. Anna Šabatová tím, že přítomné seznámila s dosavadními aktivitami odboru ochrany práv lidí se zdravotním postižením za uplynulé období. Členky a členy poradního orgánu informovala především o probíhajících systematických návštěvách v domovech pro osoby se zdravotním postižením, které jsou zaměřeny mimo jiné právě na oblast vzdělávání.</p> <p>Následně členky a  členové poradního orgánu seznámili ochránkyni se svými aktivitami a konzultovali důležité případy, se kterými se setkali.</p> <p>S ohledem na skutečnost, že došlo k uvolnění jednoho místa v poradním orgánu, představila ombudsmanka nového člena poradního orgánu, kterým se stal Jiří Vencl. Jiří Vencl se problematice práv lidí s postižením věnuje dlouhodobě a to nejen jako předseda krajské organizace Národní rady osob se zdravotním postižením ČR, z. s. Sám má zrakové postižení.</p> <p>Druhá část zasedání byla celá věnovaná článku 24 Úmluvy, tedy vzdělávání. Členky a členové poradního orgánu se věnovali tomu, zda a jakým způsobem je článek 24 Úmluvy naplňován ze strany České republiky v praxi. Následně pak ochránkyni informovali o tom, jaká specifika s sebou jednotlivé typy postižení nesou a předali jí podněty, které v této oblasti nashromáždili.</p><p> Další setkání proběhne na začátku měsíce září v Brně.</p><p><img src="https://www.ochrance.cz/uploads/RTEmagicC_PO-kolaz-kveten.jpg.jpg" width="635" height="508" alt="" /></p>
