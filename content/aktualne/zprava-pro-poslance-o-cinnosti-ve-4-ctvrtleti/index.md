---
title: "Zpráva pro poslance o činnosti ve 4. čtvrtletí"
vystupy:
  - tz
oldUrl: "/aktualne/tiskove-zpravy-2016/zprava-pro-poslance-o-cinnosti-ve-4-ctvrtleti"
date: 2016-02-02
perex: "<p></p><p>Ochránkyně zaslala Poslanecké sněmovně zprávu o své činnosti ve čtvrtém čtvrtletí roku 2015. V tomto období se na ni obrátili lidé s 1649 podněty. Většina z nich (64 %) spadá do její působnosti, takže se jimi může zabývat. Nejčastěji jde o problémy v oblasti sociálního zabezpečení (268 podnětů) a stavebního řízení (111 podnětů). </p>"
---

<!-- imported from the old website -->

<p>Ochránkyně ve zprávě informuje poslance o některých případech, kterými se zabývala, například svěřením dítěte do ústavní výchovy s opomenutím možnostmi a zájmu širší rodiny o péči o dítě; sporem rodičů s matričním úřadem o jméno dítěte či nedostatečnou kontrolou zaměstnavatele ze strany inspektorátu práce při stížnosti na nezákonný vnitřní předpis. </p> <p>Inspektorátů práce se týká i snaha veřejné ochránkyně práv o prosazování rovného odměňování mužů a žen. Ochránkyně upozorňuje, že Česká republika patří v tomto směru k nejhorším v Evropské unii, proto jednala s generálním inspektorem, aby se kontroly zaměstnavatelů zaměřily i na tuto problematiku.</p> <p>V části zprávy týkající se využití zvláštních oprávnění informuje ochránkyně poslance o druhém rozhodnutí Krajského soudu v Ústí nad Labem v žalobě k ochraně veřejného zájmu proti povolení fotovoltaické elektrárny v Moldavě a rovněž o tom, že podala k Ústavnímu soudu návrh na zrušení částí obecně závazných vyhlášek měst Litvínov a Varnsdorf.</p> <p>Přílohou zprávy pro Poslaneckou sněmovnu je informace o případu nezákonně nařizovaných a neproplácených přesčasů příslušníkům Policie ČR, v němž se ochránkyni nepodařilo dosáhnout nápravy. </p> Zprávu pro Poslaneckou sněmovnu i s přílohami najdete <a href="https://www.ochrance.cz/zpravy-o-cinnosti/zpravy-pro-poslaneckou-snemovnu/">zde</a>.
