---
title: "V Kišiněvu proběhl workshop monitoringu a reportingu lidských práv"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/v-kisinevu-probehl-workshop-monitoringu-a-reportingu-lidskych-prav/"
date: 2018-03-15
perex: "<p>Čtrnáct účastníků z 11 evropských lidskoprávních institucí se od 5. do 7. března 2018 účastnilo workshopu k monitoringu a reportingu lidských práv v Kišiněvu v Moldavsku.</p>"
---

<!-- imported from the old website -->

<p>Za Kancelář veřejné ochránkyně práv se workshopu zúčastnil výzkumný pracovník Jakub Konečný z nově vzniklého oddělení ochrany práv osob se zdravotním postižením. </p> <p>Workshop byl součástí globálního projektu  <a href="https://www.humanrights.dk/projects/nhrieu-capacity-project" target="_blank">NHRI.EU Capacity Project</a>, který je financovaný Evropskou Unií. Projekt realizuje <a href="https://www.humanrights.dk/" target="_blank">Danish Institute for Human Rights</a> (DHRI) a jednotlivé kurzy v evropských regionech zajišťuje ENNHRI. </p> <p>Dr. Olga Beinarovica z delegace Evropské unie v Moldavsku a Michael Cotorobai, ombudsman Moldavska, přivítali účastníky na zahájení workshopu, jehož cílem bylo posílit schopnost lidskoprávních organizací nezávisle monitorovat a podávat zprávy z oblasti lidských práv ve svých zemích a následně dohlížet na implementaci doporučení. </p> <p>Účastníci absolvovali školení, jak při monitoringu a reportingu uplatňovat metodiky lidských práv v rámci různých tematických oblastí. Pracovali také na konkrétních případech, které si vybrali ze svého prostředí a mohli je individuálně konzultovat se školiteli – Mandany Zarrehparvar a Matiase Røjle Bruuna z DIHR. </p> <p><i>„Naučil jsem se, jak vytvářet timeline, SWOT analýzu a jak shromažďovat a využívat nejlepší zdroje naší instituce. Osvojil jsem si také způsoby, jak zapojit do naší práce další zúčastněné strany včetně neziskového sektoru.“</i> – takto zhodnotil přínosy workshopu při závěrečné prezentaci jeden z účastníků.</p><p> Více informací o kurzu monitoringu a reportingu lidských práv podá  <a href="mailto:katrien.meuwissen@ennhri.org">Katrien Meuwissen</a>.</p>
