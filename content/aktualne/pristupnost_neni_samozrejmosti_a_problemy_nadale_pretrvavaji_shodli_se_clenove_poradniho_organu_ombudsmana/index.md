---
title: Přístupnost není samozřejmostí a problémy nadále přetrvávají, shodli se
  členové poradního orgánu ombudsmana
date: 2025-03-28T10:23:00
vystupy:
  - tz
perex: <p>Poradní orgán veřejného ochránce práv pro oblast práv lidí
  s&nbsp;postižením se k&nbsp;letošnímu prvnímu jednání sešel v březnu. Hlavním
  tématem byla přístupnost, na kterou se ombudsman zaměřuje již několik let a
  společně s poradním&nbsp;orgánem ji považuje za prioritu. Všichni přítomní
  upozornili na potřebu zvýšit povědomí o přístupnosti z&nbsp;pohledu článku 9
  Úmluvy o právech osob se zdravotním postižením a srozumitelně ji vysvětlovat
  laické i odborné veřejnosti. Přestože byly přijaty nové právní předpisy,
  neustále dochází k&nbsp;situacím, kdy jsou některé budovy a služby
  nepřístupné.&nbsp;</p>
attachments:
  - title: Usnesení poradního orgánu k přístupnosti
    file: https://www.ochrance.cz/dokument/usneseni_k_pristupnosti/usneseni_k_pristupnosti.pdf
  - title: Tisková zpráva ze zasedání poradního orgánu v listopadu 2023 (hlavním
      tématem jednání byla také přístupnost)
    file: https://www.ochrance.cz/aktualne/poradni_organ_ombudsmana_pro_oblast_lidi_s_postizenim_se_dnes_venuje_pristupnosti_verejnych_budov_i_sluzeb/
---
<p>
<i>„Přístupnost nesouvisí pouze s&nbsp;fyzickým prostředím, ale také s možností dostat se k&nbsp;informacím, vzdělání, službám nebo zaměstnání. V&nbsp;dnešní době se nejedná o nic samozřejmého a týká se to každého z nás. Je to také jeden z&nbsp;prostředků pro zajištění rovnosti příležitosti pro všechny lidi. Abychom dosáhli co největší přístupnosti, musíme spolupracovat, pojmenovávat problémy a hledat společně řešení,“&nbsp;</i>uvedl zástupce ombudsmana Vít Alexander Schorm.&nbsp;</p>
<p>Přístupnost je setrvalý problém, o kterém se ve veřejném prostoru příliš nemluví. Členové poradního orgánu proto na toto téma vedli diskuzi a všichni se shodli, že je potřeba s&nbsp;touto problematikou více seznamovat společnost. 
<i>„Problém není v&nbsp;tom, že by většina lidí neměla o přístupnost zájem, ale v&nbsp;tom, že si problém vůbec neuvědomuje. Je tedy na nás více problematiku vysvětlovat a propagovat. Nemyslím si, že by pak společnost s&nbsp;tvořením přístupnějšího prostředí, informací a služeb měla problém,“&nbsp;</i>řekl během jednání člen Martin Okáč.&nbsp;</p>
<p>Další častá potíž spočívá v tom, že se ani u nově budovaných staveb nedodržují požadavky přístupnosti zakotvené v&nbsp;právních předpisech a technických normách. Po řádné kolaudaci tak budova nevyhovuje lidem s&nbsp;postižením. Ombudsman v&nbsp;nedávné době řešil například kauzu novostavby v&nbsp;Praze, kdy zhotovitel stavby postavil nevhodný nájezd pro kočárky či chybně provedl vyhrazená parkovací místa („dvojitá bariéra“ – schodky, výstupy do zeleně s&nbsp;betonovými prvky).</p>
<p>Ombudsman již v&nbsp;minulosti provedl 
<a href="https://www.ochrance.cz/uploads-import/ESO/32_2022_OZP_final.pdf">výzkum přístupnosti veřejných budov a služeb lidem s&nbsp;postižením</a>, na který nyní navázal návrhem doporučení. Na zasedání zástupce ombudsmana obojí představil a diskutoval s&nbsp;členy, kteří uplatnili své připomínky a praktické poznatky. 
<i>„Odborníci nerozumí tomu, proč se například v&nbsp;doporučení objevují věci, které nejsou v&nbsp;žádném právním předpisu upravené. Je potřeba jim vysvětlit, že normy a předpisy neobsahují vše potřebné pro přístupné prostředí a že se na přístupnost, ale také doporučení musíme dívat jiným pohledem. A to pohledem článku 9 Úmluvy,“&nbsp;</i>připomínkovala Doporučení Nicole Fryčová.</p>
<p>V&nbsp;návaznosti na projednávaná témata přijal poradní orgán 
<a href="https://www.ochrance.cz/vystupy/poradni-organ-crpd/">usnesení</a>. V&nbsp;něm vyzývá ombudsmana k&nbsp;tomu, aby i nadále monitoroval naplňování právních požadavků na přístupnost, pokračoval v&nbsp;podpoře aktivního zapojení odborníků a nadále spolupracoval s&nbsp;lidmi s&nbsp;postižením.&nbsp;</p>
<p>Co je přístupnost? Na webu ochránce můžete najít podrobnější informace a praktické rady, 
<a href="https://www.ochrance.cz/pristupnost/">jak zajistit přístupnost v&nbsp;jednotlivých oblastech každodenního života</a>.</p>
<blockquote>
<p>
<strong>Reálné příklady nepřístupnosti a toho, jak je důležitá nejen pro lidi s&nbsp;postižením, ale pro každého z&nbsp;nás.&nbsp;</strong></p>
<ul>
<li>Například když chybí lavičky, nemůže si na ně sednout člověk zažívající panický záchvat, ale ani člověk, který si potřebuje odpočinout.</li>
<li>Když chybí rampy, nevyjede po schodech ani člověk pohybující se na vozíku nebo maminka s&nbsp;kočárkem.</li>
<li>Když se budou bezbariérová WC používat jako skladiště, nebude je moci využívat člověk s&nbsp;postižením, ale také nikdo jiný. Člověk s&nbsp;postižením pak nebude mít možnost vykonat důstojně základní lidskou potřebu a ostatní budou mít o jednu toaletu méně.</li>
<li>Klidovou zónu může využít stejně tak člověk na spektru autismu, který je přehlcený všemi vjemy, ale i ostatní lidé, kteří po dlouhém hektickém dni potřebují chvíli klidu.</li></ul></blockquote>
<blockquote>
<p>
<strong>Poradní orgán pro oblast práv lidí s postižením</strong></p>
<ul>
<li>
<strong>předkládá</strong> ombudsmanovi 
<strong>systémová témata</strong> v&nbsp;oblasti ochrany práv lidí s&nbsp;postižením,</li>
<li>
<strong>poskytuje</strong> ombudsmanovi 
<strong>konzultace</strong> a&nbsp;praktické informace,</li>
<li>podílí se&nbsp;na&nbsp; 
<strong>připomínkování právních předpisů</strong> ombudsmanem a&nbsp;zaujímá stanoviska k&nbsp;jeho&nbsp;strategickým dokumentům týkajícím se&nbsp;práv lidí s&nbsp;postižením,</li>
<li>
<strong>získává podněty</strong> od&nbsp;lidí s&nbsp;postižením, organizací hájících jejich práva a&nbsp;od&nbsp;pečujících osob,</li>
<li>
<strong>zajišťuje informovanost</strong> lidí s&nbsp;postižením, organizací hájící jejich práva a&nbsp;široké veřejnosti o&nbsp;činnost ombudsmana v&nbsp;oblasti monitorování podle Úmluvy.&nbsp;
<br>Poradní orgán má&nbsp;svůj 
<a href="https://www.ochrance.cz/media/jednaci_rad_poradniho_organu.doc">Jednací řád</a> a&nbsp; 
<a href="https://www.ochrance.cz/media/statut_poradniho_organu.docx">Statut</a>. 
<a href="https://www.ochrance.cz/vystupy/poradni-organ-crpd/">Výstupy </a>poradního orgánu jsou veřejné.</li></ul></blockquote>
