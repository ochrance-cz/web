---
title: "Kulatý stůl na téma dotace"
oldUrl: "src/www.ochrance.cz/aktualne/tiskove-zpravy-2015/kulaty-stul-na-tema-dotace"
date: 2015-11-09
perex: "<p></p>"
---

<!-- imported from the old website -->

<p>Dne <strong>20. 11. 2015</strong> od 9:30 do 15:00 h se v sídle veřejného ochránce práv uskuteční<strong> kulatý stůl na téma „Dotace – vybrané otázky“</strong>. Zaměří se na některé problematické otázky související s poskytováním dotací, s nimiž se ochránce setkává v rámci podnětů opakovaně. Konktrétně se bude věnovat procesu rozhodování o žádosti o dotaci podle § 14 velkých rozpočtových pravidel (zda se aplikuje správní řád a případně v jakém rozsahu), problematice poradenství a poučování při poskytování dotací a některým sporným aspektům kontroly čerpání dotace. Cílem kulatého stolu je identifikovat problematické momenty v poskytování dotací a pokusit se nalézt možná východiska. </p><p>Akce se zúčastní zástupci ministerstev a jiných poskytovatelů dotací i agentury poskytující žadatelům poradenství při podávání žádostí. Kulatý stůl je rovněž určen příjemcům dotací, kteří budou mít možnost vyjádřit svůj názor na uvedená témata a diskutovat o nich. </p><p>Zájemci o účast se mohou <strong>přihlásit</strong> odesláním kontaktních údajů (titul, jméno, příjmení, případně i bližší informace o svých zkušenostech s čerpáním dotací) na emailovou adresu <a href="mailto:kloudova@ochrance.cz">kloudova@ochrance.cz</a>, a to nejpozději <strong>do pátku 13. listopadu 2015</strong>. V případě zájmu o přednesení příspěvku na kulatém stole, prosíme o zaslání jeho krátké anotace na uvedený email rovněž v termínu do 13. 11 2015.</p><p>Účast na semináři je bezplatná. Kapacita semináře je však omezená, z tohoto důvodu rozhoduje o účasti datum přihlášení. </p>
