---
title: Poradní orgán ombudsmana se naposledy sešel. Uzavřel důležitou kapitolu
  ochrany práv lidí s postižením
date: 2026-02-05T15:11:00
vystupy:
  - tz
perex: <p>Poradní orgán ombudsmana pro oblast ochrany práv lidí s postižením se
  dnes sešel naposledy. Členové zhodnotili svou šestiletou práci, shrnuli hlavní
  výstupy a pojmenovali témata, která považují za klíčová do budoucna. Ombudsman
  i jeho zástupce ocenili přínos přímého zapojení lidí s postižením do ochrany
  jejich práv. Poradní orgán bude opět ustaven po zvolení nového ombudsmana.</p>
attachments:
  - title: Více informací o činnosti ombudsmana v oblasti ochrany práv osob se
      zdravotním postižením
    link: https://www.ochrance.cz/pusobnost/monitorovani-prav-osob-se-zdravotnim-postizenim/
---
<p>Poradní orgán zasedal dnes v Kanceláři veřejného ochránce práv a ochránce práv dětí naposledy. Jednalo se o jeho 22. zasedání a zároveň formální ukončení činnosti v tomto funkčním období. Hlavním tématem byla bilance dosavadní práce a reflexe toho, co zapojení lidí s postižením přineslo ochraně jejich práv.</p>
<p>
<i>„Jsem poctěn tím, že můžu členům poděkovat, že jsme společně několik let mohli být přítomni v poradním orgánu a mohli jsme společně vypracovávat různá doporučení a stanoviska, u nichž věřím, že zlepšila život lidí, kteří žijí s nějakým handicapem,“</i> uvedl člen poradního orgánu Martin Okáč.</p>
<p>Ombudsman Stanislav Křeček připomněl, že poradní orgán měl v jeho práci nezastupitelné místo. 
<i>„Poradní orgán byl důležitým mostem mezi každodenní zkušeností lidí se zdravotním postižením a systémovými změnami, které je třeba prosazovat. Bez jejich hlasu by ochrana práv zůstávala neúplná. Všem členům poradního orgánu děkuji za přínosnou spolupráci,“</i> uvedl ombudsman. Zástupce ombudsmana a dětského ombudsmana Vít Alexander Schorm, který poradnímu orgánu předsedal, jelikož vykonává na základě pověření oblast monitorování práv lidí s&nbsp;postižením, zdůraznil význam participace: 
<i>„Zkušenosti členů poradního orgánu ukázaly, že zapojení lidí s postižením není jen formální. Přináší konkrétní pohledy a upozorňuje na problémy, které by jinak zůstaly skryté. Chci vyjádřit velký dík všem členům poradního orgánu za odvedenou práci.“</i>&nbsp;</p>
<p>Poradní orgán se v průběhu svého působení zabýval zejména vzděláváním, zaměstnáváním, sociálními službami, sociálním zabezpečením a přístupností. Na závěrečném zasedání se členové orgánu zaměřili také na vypořádání přijatých usnesení a na to, jaké podněty se podařilo promítnout do činnosti ombudsmana.&nbsp;</p>
<p>Konkrétně se poradní orgán zabýval například uvolňováním z tělesné výchovy ve&nbsp;školách. Upozornil na rozdílnou a často nepřehlednou praxi škol při uvolňování žáků z tělesné výchovy, která může vést k nerovnému zacházení s dětmi se zdravotními obtížemi. Ombudsman proto akcentoval potřebu jasnějších pravidel, která budou respektovat zdravotní stav žáků a zároveň zabrání jejich zbytečnému vylučování z výuky. Jedním z&nbsp;dalších témat bylo zachování podpůrného opatření dalšího pedagogického pracovníka pro děti se speciálními vzdělávacími potřebami. Ombudsman upozornil, že opak by mohl negativně dopadnout na právo těchto dětí na rovný přístup ke vzdělávání.&nbsp;</p>
<p>Diskuze se taktéž zaměřila na nedostatečnou výši příspěvku na péči, která dlouhodobě neodpovídá reálným nákladům na zajištění potřebné pomoci. Ombudsman poukázal na nutnost pravidelné valorizace příspěvku a jeho posuzování v širším lidskoprávním kontextu, zejména ve vztahu k důstojnému životu osob se zdravotním postižením. Poradní orgán neopomenul při svém posledním zasedání ani problematiku související s procesem deinstitucionalizace a transformace, včetně nedostatečného rozvoje komunitních služeb.</p>
<p>Jednotlivé výstupy a usnesení poradního orgánu lze nalézt na 
<a href="https://www.ochrance.cz/vystupy/poradni-organ-crpd/">webu ombudsmana</a>.</p>
<p>Závěrečná diskuse se věnovala také tomu, co by bylo možné do budoucna dělat jinak a jaké poznatky lze využít při dalších formách spolupráce s lidmi se zdravotním postižením. Přestože poradní orgán svou činnost ukončil, témata, která otevíral, zůstávají podle ombudsmana nadále aktuální.</p>
<blockquote>
<p>
<strong>Co je poradní orgán pro oblast práv lidí s postižením?</strong></p>
<p>Poradní orgán je poradním tělesem ombudsmana. Zřizuje ho na základě zákona. Poradní orgán pomáhá ombudsmanovi sledovat, jak Česká republika naplňuje práva lidí se zdravotním postižením podle mezinárodní Úmluvy OSN. Jeho členy jsou lidé se zdravotním postižením a zástupci organizací, kteří do práce ombudsmana přináší vlastní zkušenosti z praxe. Ke jmenování nových členů poradního orgánů dojde opět po zvolení dalšího ombudsmana.</p></blockquote>
<figure class="table">
<table>
<tbody>
<tr>
<td>
<figure class="image">
<img src="https://www.ochrance.cz/aktualne/poradni_organ_ombudsmana_se_naposledy_sesel-_uzavrel_dulezitou_kapitolu_ochrany_prav_lidi_s_postizenim/dsc_5566.jpg" alt="Zasedání Poradního orgánu ombudsmana, hovoří ombudsman Stanislav Křeček"></figure></td>
<td>
<figure class="image">
<img src="https://www.ochrance.cz/aktualne/poradni_organ_ombudsmana_se_naposledy_sesel-_uzavrel_dulezitou_kapitolu_ochrany_prav_lidi_s_postizenim/dsc_5693.jpg" alt="Zasedání Poradního orgánu ombudsmana, diskuze členů "></figure></td></tr></tbody></table></figure>
