---
title: "Ani po deseti letech nejsou podmínky pro vstup do registrovaného partnerství ve všech krajích stejné"
tags:
  - Tisková zpráva
oldUrl: "/aktualne/tiskove-zpravy-2016/ani-po-deseti-letech-nejsou-podminky-pro-vstup-do-registrovaneho-partnerstvi-ve-vsech-krajich-s"
date: 2016-07-07
perex: "<p>Před deseti lety vešel v účinnost zákon o registrovaném partnerství. Za dobu jeho existence vstoupilo do tohoto svazku 2174 párů (k 1.1. 2016). Registrované partnerství lze v České republice uzavřít pouze na 14 místech – v krajských městech.  Náš výzkum ukázal, že navzdory převažující dobré praxi existují mezi některými krajskými městy velké rozdíly v podmínkách, za kterých mohou páry do svazku vstoupit. Ať již se to týká volby místa, času nebo výše vybíraných poplatků. </p>"
---

<!-- imported from the old website -->

<h5>Volba místa pro uzavření partnerství </h5> <p>Celkem pět úřadů neumožňuje individuální výběr místa, jako je tomu u svatebního obřadu. Čtyři úřady nabízí partnerům své obřadní síně nebo podobná místa. Jeden úřad přijímá prohlášení o vstupu do partnerství v méně slavnostních prostorách, než je tomu v případě vstupu do manželství. </p> <p>Většina registrujících matričních úřadů (9 ze 14) však jedná s partnery vstřícně a dává jim stejnou možnost volby místa jako snoubencům.</p> <p>Registrované partnerství lze uzavřít pouze na 14 místech – v krajských městech. Naproti tomu manželství lze uzavřít před kterýmkoli z 1 282 matričních úřadů.  </p> <h5> Výběr poplatků</h5> <p>Ve dvou krajích vybírají rozdílné poplatky při vstupu do manželství a při vstupu do registrovaného partnerství. Jeden úřad tak účtuje partnerům za volbu vlastního místa poplatek 3.000 korun. V případě snoubenců vybírá za stejnou službu pouze 1.000 korun. Druhý úřad vybírá příplatek za slavnostní obřad poplatek ve výši 0 až 2 000 korun podle bydliště partnerů.</p> <p>Ve dvanácti krajích nejsou partneři oproti snoubencům nijak znevýhodněni.</p> <h5>Volba data uzavření partnerství</h5> <p>Obdobné závěry platí také pro možnost volby vhodného data pro uzavření partnerství. Pouze ve dvou krajích musí partneři volit z předem stanovených dní, které není možné změnit. </p><img src="https://www.ochrance.cz/uploads/RTEmagicC_1_Pocet_uzavrenych_partnerstvi_v_jednotlivych_krajich.png.png" width="604" height="416" alt="" /><h5>Doporučení veřejné ochránkyně práv</h5><p>„Informovala jsem dotčené úřady o svých poznatcích a požádala je, aby sjednotily výkon státní správy s většinovou praxí tak, aby nevznikaly nedůvodné rozdíly mezi postupy v jednotlivých krajích,“ dodává k výsledkům výzkumu ochránkyně Anna Šabatová. </p><p>Ovšem i v případě, že matriky svou praxi sjednotí, budou nadále existovat rozdíly v podmínkách uzavírání partnerství a manželství, které vyplývají přímo ze zákona.</p><p>„Zákon například partnerům neumožňuje, na rozdíl od snoubenců, uzavřít partnerství na vybraném místě v zahraničí. Partnerství také nelze uzavřít před orgánem oprávněné církve. Partnerství nemůže uzavřít ani umírající člověk v nemocnici,“ doplňuje vědoucí oddělení rovného zacházení Petr Polák. </p><p>Výzkum nadále pokračuje. Nyní se zaměří pozornost na postoj zaměstnavatelů k poskytování pracovního volna a náhrady mzdy při uzavírání partnerství.</p><h5><span style="line-height: 17.92px; font-size: 12.8px;">Postoje české společnosti</span></h5> <p>V roce 2015 provedla výzkum také agentura NMS Market Research a zjistila, že 71 % respondentů se domnívá, že by gayové a lesby měli mít stejná práva jako heterosexuálové a že by registrované partnerství mělo být postaveno na roveň manželství. V případě podmínek vstupu do partnerství by 89 % respondentů umožnilo uzavřít partnerství v zahraničí, 86 % by partnerů poskytlo nárok na pracovní volno za stejných podmínek jako snoubencům a 51 % by povolilo uzavření partnerství před církevním orgánem.</p><p><img src="https://www.ochrance.cz/uploads/RTEmagicC_2_Gayove_a_lesby_maji_mit_stejna_prava_jako_heterosexualove_ve_vsech_oblastech_zivota.png.png" width="557" height="261" alt="" /></p><p><img src="https://www.ochrance.cz/uploads/RTEmagicC_3_Melo_by_byt_registrovane_partnerstvi_postaveno_na_roven_manzelskym_parum_01.png.png" width="519" height="258" alt="" /></p><p><img src="https://www.ochrance.cz/uploads/RTEmagicC_4_Registrovanym_partnerum_bych_umoznil.png.png" width="609" height="319" alt="" /></p>
