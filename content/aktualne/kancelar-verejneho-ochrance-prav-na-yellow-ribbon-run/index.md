---
title: "Kancelář veřejného ochránce práv na Yellow Ribbon Run"
oldUrl: "src/www.ochrance.cz/aktualne/tiskove-zpravy-2017/kancelar-verejneho-ochrance-prav-na-yellow-ribbon-run"
date: 2017-06-14
perex: "<p>Štafeta složená z pracovníků oddělení dohledu nad omezováním osobní svobody Kanceláře veřejného ochránce práv se dnes účastní O2 Pražské štafety pořádané v rámci projektu Yellow Ribbon Run na podporu zaměstnávání osob po výkonu trestu. Ochránkyně nad akcí převzala záštitu.</p>"
---

<!-- imported from the old website -->

<p>V rámci své činnosti se ochránkyně setkává s potížemi lidí, kteří se po výkonu trestu snaží vrátit do společnosti a najít si práci. </p> <p><i>„Zaměstnavatelé mnohdy trvají na předložení výpisu z rejstříku trestů, přestože jde o takové pracovní pozice, kde zaměstnanec nenakládá s financemi, majetkem a ani jinak nemůže představovat riziko. Zapojit trestané zpátky do pracovního procesu je přitom žádoucí nejen pro něj samotného, ale i pro společnost, protože to pomáhá snižovat recidivu“</i> vysvětluje ochránkyně, proč převzala nad projektem Yellow Ribbon Run záštitu.</p> <p>Štafety se za Kancelář veřejného ochránce práv účastní pracovníci, kteří se s odsouzenými stýkají v rámci provádění systematických návštěv zařízení, kde dochází k omezování svobody. </p><p>Zprávy z návštěv věznic najdete <a href="https://www.ochrance.cz/ochrana-osob-omezenych-na-svobode/veznice/" target="_blank">zde</a>.</p> Doporučení ochránce k požadavku výpisu z rejstříku trestů najdete <a title="Otevření do nového okna" href="http://eso.ochrance.cz/Nalezene/Edit/2490" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />.
