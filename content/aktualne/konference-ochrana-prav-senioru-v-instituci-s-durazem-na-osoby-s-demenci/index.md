---
title: "Konference „Ochrana práv seniorů v instituci, s důrazem na osoby s demencí“"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2014/konference-ochrana-prav-senioru-v-instituci-s-durazem-na-osoby-s-demenci/"
date: 2014-01-15
perex: "<p>Ve dnech 20. - 21. února 2014 pořádá veřejný ochránce práv ve svém sídle na Údolní ulici 39 v Brně mezinárodní odbornou konferenci s názvem „Ochrana práv seniorů v instituci, s důrazem na osoby s demencí“.</p>"
---

<!-- imported from the old website -->

<p>Konference si klade za cíl propojit teoretické a praktické pohledy na problematiku ochrany práv seniorů žijících v institucionálním prostředí, zejména pak těch trpících syndromem demence. Stěžejním pojmem konference je lidská důstojnost ve všech jejích aspektech, s důrazem na odborné i organizační nároky péče o osoby trpící demencí.</p><p>Konference proběhne jak plenárně, tak formou workshopů. Přizvaní odborníci se budou věnovat zejména problematice specifických potřeb osob s demencí, zajištění výživy, multidisciplinárního i individuálního přístupu k péči, sociální práce a právních aspektů pobytu seniorů v zařízení sociálních služeb.  </p><p>Akce je konferencí ve smyslu dalšího vzdělávání odbornosti sociálního pracovníka a pracovníka v sociálních službách a byla kreditní komisí České asociace sester zařazena do kreditního systému celoživotního vzdělávání v oboru všeobecná sestra, nutriční terapeut a zdravotně sociální pracovník.</p><p>Podrobný program konference a přihlašovací formulář naleznete <a href="https://www.ochrance.cz/no_cache/spolecne-k-dobre-sprave/konference-seminare-a-kulate-stoly/">zde</a> . Přihlašování bude otevřeno <strong>do 5. února 2014</strong>. </p><a name="_msocom_1"></a><p>Konference je pořádána v rámci projektu Společně k dobré správě (reg. č. CZ.1.04.5.1.00/81.00007). Tento projekt je financován z prostředků ESF prostřednictvím Operačního programu Lidské zdroje a zaměstnanost a státního rozpočtu ČR.</p>
