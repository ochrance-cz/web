---
title: "Segregace romských studentů na základní škole v Portugalsku"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2015/segregace-romskych-studentu-na-zakladni-skole-v-portugalsku/"
date: 2015-01-14
perex: "<p>Vzdělání je nezadatelné právo a diskriminace v této oblasti je nezákonná, přičemž je možné sladit základní lidská práva, a to právo na přístup ke vzdělání a právo na svou kulturní identitu, vyplývá ze zprávy portugalských expertů. </p>"
---

<!-- imported from the old website -->

<p class="align-blok">Člen romské komunity, který se snaží o interkulturní dialog, podal stížnost k portugalskému ombudsmanovi proti utváření třídy složené z romských žáků na základní škole v Portugalsku. </p><p class="align-blok">Mluvčí ombudsmana potvrdil obsah stížnosti, ve které je tvrzeno, že byla porušena rovnost ve složení třídy, a v důsledku této stížnosti bude ombudsman celou věc dále zkoumat. Tento případ vyvolal ostré diskuze s celonárodními dopady. Člen romské komunity totiž obvinil školu a Ministerstvo školství z vyloučení a oddělení romské komunity.   </p><p class="align-blok">Ředitel dotčené základní školy popírá diskriminaci. Na svou obranu uvádí, že jsou na jeho škole vytvořeny menší třídy pro studenty, kteří opakují ročník, ale škola se snažila zlepšit výsledky romských studentů, aby již znovu neopakovali stejný ročník. Ředitel školy uznává, že všichni studenti v této třídě jsou romskými studenty, ale zároveň dodává, že se romští studenti nacházejí i v jiných třídách. </p><p class="align-blok">Vysoký komisař pro migraci (<em>The High Commission for Migration, ACM</em>) a předseda komise pro rovnost a rasovou diskriminaci (<em>president of the Commission for Equality and Against Racial Diskrimination, CEARD</em>) si vyžádali dopisem vysvětlení ředitele školy k dané situaci, jelikož se může jednat o diskriminační případ a z tohoto důvodu by mohlo proti škole být zahájeno řízení. Oba orgány v dopise odkazovaly na doporučení Poradní skupiny pro romskou komunitu (<em>Consulting Group for Roma Communities Integration</em>) vydané v dubnu 2014 a obsahující řadu řešení, které se týkaly předčasného odchodu žáků romské komunity ze škol. V doporučení experti připomínají, že vzdělání je nezadatelné právo a diskriminace v této oblasti je nezákonná. Dále řediteli školy připomínají, že je možné sladění základních lidských práv, jako je přístup ke vzdělání a právo na svou kulturní identitu. </p><p class="align-blok">Toto doporučení dokazuje, že lze úspěšně realizovat postupy v boji proti předčasnému ukončování školní docházky a podpoře vzdělávání romských dětí v Portugalsku. </p><p class="align-blok">Informace o případu jsou v anglickém jazyce dostupné <a title="Otevření do nového okna" href="http://www.non-discrimination.net/content/media/PT-41-Segregation%20of%20Roma%20students%20in%20a%20basic%20school.pdf" target="_blank">zde</a> .</p><p class="align-blok">Oficiální stránky Vysokého komisaře pro migraci (ACM) jsou dostupné <a title="Otevření do nového okna" href="http://www.acidi.gov.pt/noticias/visualizar-noticia/541c702bd9722/institucional_book.pdf" target="_blank">zde</a> .</p>
