---
title: "ENAR vyzývá kandidáty a kandidátky ve volbách do Evropského parlamentu k odmítnutí rasismu a nenávisti"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2019/enar-vyzyva-kandidaty-a-kandidatky-ve-volbach-do-evropskeho-parlamentu-k-odmitnuti-rasismu-a/"
date: 2019-04-25
perex: "<p>Podle Evropské sítě proti rasismu (ENAR) by klíčovým poselstvím voleb měly být inkluze a rovnost ve společnosti.</p>"
---

<!-- imported from the old website -->

<p>Evropská síť proti rasismu (ENAR, European Network Against Racism, dále v textu „ENAR“) připomněla v rámci Mezinárodního dne proti rasismu (21. března) že politické strany, které podporují rasismus a diskriminaci, a rozdělují tak společnost, jsou v celé Evropě na vzestupu. To představuje vážné ohrožení demokracie, rovnosti a lidských práv, především pak práv lidí různé barvy pleti, menšin a migrantů/migrantek. </p> <p>ENAR uvádí, že v nadcházejících volbách do Evropského parlamentu (23. až 26. května) existuje riziko příklonu k rasistické a diskriminační rétorice a k takovým politikám, které rasismus a diskriminaci prosazují. Podle ENAR je proto nejvyšší čas tento trend zvrátit a do středu voleb postavit prosazování inkluze a rovnosti ve společnosti. Kandidáti a kandidátky do Evropského parlamentu mají podle ENAR příležitost otevřít během kampaně téma strukturálních nerovností, které se dotýká menšin v celé Evropě. Působením v Evropském parlamentu pak mají možnost aktivně prosazovat rovnost a sociální spravedlnost a tím tak učinit z Evropské unie spravedlivější místo. </p> <p>ENAR proto při této příležitosti vydal deset požadavků, kterými apeluje na všechny kandidátky a kandidáty do Evropského parlamentu, aby se v kampaních a během svého působení v parlamentu jasně vymezili vůči rasismu a nenávisti. V rámci požadavků vyzývá ENAR všechny kandidující, aby například odmítli rasově motivované násilí a veškeré formy nenávisti, podporovali pozitivní obraz menšin ve společnosti, přijali účinnou legislativu bojující proti strukturálnímu rasismu a diskriminaci nebo aby implementovali takové politiky, které ukončí diskriminaci, kriminalizaci a vyloučení migrantů/migrantek ze společnosti.</p> <p>Více informací zde:</p> <a href="https://www.enar-eu.org/EUelectionsdemands" target="_blank">https://www.enar-eu.org/EUelectionsdemands</a>
