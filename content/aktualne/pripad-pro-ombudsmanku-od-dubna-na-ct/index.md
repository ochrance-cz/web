---
title: "Případ pro ombudsmanku od dubna na ČT"
vystupy:
  - tz
oldUrl: "/aktualne/tiskove-zpravy-2019/pripad-pro-ombudsmanku-od-dubna-na-ct"
date: 2019-03-07
perex: "<p>Nová řada publicistického pořadu, který připravila Česká televize ve spolupráci s ombudsmankou, se začne vysílat od 7. dubna vždy v neděli dopoledne na ČT 2.</p>"
---

<!-- imported from the old website -->

<p>Série nazvaná Případ pro ombudsmanku navazuje na předešlé řady, které Česká televize pod názvy Ochránce a Případ pro ombudsmana vysílá už od roku 2005. Nově natočená řada představí divákům typické případy, jimiž se ombudsmanka a její zástupce v poslední době zabývali.</p><p>V příbězích lidí, kteří se při řešení svých potíží obrátili i na ombudsmanku, možná někteří diváci najdou obdobu své vlastní situace a pořad jim může dát určitý návod, jak problém řešit.</p><p>Dvanáctidílný cyklus se dotkne témat, jako je obtěžování hlukem, šikana na pracovišti, nekalé obchodní praktiky, diskriminace z důvodu věku, důchody, příspěvek na péči, černé stavby, potíže lidí se zdravotním postižením, podmínky v zařízeních pro seniory a léčebnách dlouhodobě nemocných apod.</p><p>Pořad se bude vysílat od 7. dubna na ČT 2 vždy v neděli dopoledne (od cca 10 h).</p>
