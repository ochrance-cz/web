---
title: "Právo na město mají všichni bez ohledu na věk"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2016/pravo-na-mesto-maji-vsichni-bez-ohledu-na-vek/"
date: 2016-09-19
perex: "<p>AGE Platform Europe vydala publikaci Applying the Right to the City to older persons: Seizing the opportunity of the EU Urban Agenda.</p>"
---

<!-- imported from the old website -->

<p>AGE Platform Europe je sítí více než 150 organizací, zabývajících se potřebami starších lidí nad 50 let. Jejich cílem je prosazovat zájmy starších občanů a zvyšovat povědomí o problémech, kterým tato skupina obyvatel čelí nejčastěji. K tématům, kterými se zabývá, patří např. sociální a zdravotní služby, penzijní reformy, aktivní stárnutí, nezaměstnanost v důsledku věku, dostupnost veřejné dopravy, sociální ochrana či násilí na seniorech.</p> <p>Lidí ve věku nad 50 let je v EU v současnosti kolem 190 milionů. Počet lidí starších 65 let byl ještě v roce 2008 necelých 85 milionů, do roku 2060 se jich očekává téměř dvojnásobek. Až 80 <a name="_GoBack"></a>% starší populace žije ve městech. Stárnutí populace je tak výzvou, kterou musí řešit i města, která musí zajistit každému svému obyvateli důstojné podmínky k životu. Právo na město (<i>„right to the city“</i>) znamená, že všichni bez ohledu na věk musí mít ze života ve městech užitek, ať už z hlediska sociálního, kulturního, politického či životního prostředí. K dosažení tohoto cíle patří odstraňování nerovností a boj se sociálním vyloučením. Toto právo na město je obzvláště důležité pro starší obyvatele, kteří v důsledku vyššího věku čelí ve společnosti mnoha překážkám, často spojovanými s předsudky.</p> <p>Demografická změna a rostoucí proces urbanizace jsou tak výzvy, které je třeba začlenit do městských agend. Mají totiž velký dopad na řadu oblastí, ať už je to dostupnost bydlení, mobilita či sociální inkluze a chudoba. Publikace přináší přehled nejpalčivějších problémů, se kterými se starší obyvatelé potýkají, a zdůrazňuje důležitost společného řešení v rámci městské agendy EU. Tato forma spolupráce evropských měst by pak měla přinášet efektivnější řešení ke zlepšení kvality života v evropských městech.</p> Text publikace v anglickém jazyce je dostupný zde. (odkaz: <a title="Otevření do nového okna" href="http://www.age-platform.eu/images/stories/Publications/papers/Applying_the_Right_to_the_City_to_older_persons_AGE_Guide.pdf" target="_blank">http://www.age-platform.eu/images/stories/Publications/papers/Applying_the_Right_to_the_City_to_older_persons_AGE_Guide.pdf</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />)
