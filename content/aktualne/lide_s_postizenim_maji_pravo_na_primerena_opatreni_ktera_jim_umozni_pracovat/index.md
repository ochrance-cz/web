---
title: "Lidé s postižením mají právo na přiměřená opatření, která jim umožní
  pracovat "
date: 2021-06-11T07:11:45.182Z
vystupy:
  - tz
perex: "Zástupkyně ombudsmana v letošním roce zveřejnila dva výzkumy, které se
  týkají zaměstnávání lidí s postižením. Jednou z hlavních překážek, která brání
  většímu pracovnímu zapojení lidí s postižením, jsou chybějící přiměřená
  opatření v zaměstnání. Zaměstnavatelé jsou povinni přiměřená opatření
  realizovat, stát je může kontrolovat a splnění povinnosti také vymáhat.  "
---
<p><span class="colour" style="color: windowtext;" data-tomark-pass="">Úmluva&nbsp;OSN&nbsp;o právech&nbsp;osob&nbsp;se zdravotním&nbsp;postižením definuje přiměřené opatření jako “nezbytné a odpovídající změny a úpravy, které nepředstavují nepřiměřené nebo nadměrné zatížení.” Cílem je zajistit lidem s postižením uplatnění jejich lidských práv rovnoprávně s ostatními. V podobném duchu pak hovoří také směrnice EU nebo český antidiskriminační zákon. Realita však za úmluvami a zákony pokulhává.&nbsp;&nbsp;</span></p>
<p><span class="colour" style="color: windowtext;" data-tomark-pass="">“Z našeho výzkumu mezi zaměstnavateli ve veřejném sektoru vyplynulo, že zaměstnavatelé měli zkušenost spíše s opatřeními, která byla běžná pro slaďování pracovního a osobního života, jako je například pružná pracovní doba nebo zkrácený pracovní úvazek. Více než 90 % organizací však nemá žádnou zkušenost s opatřeními pro lidi s postižením, jako je třeba poskytnutí speciálního softwaru, možnost přítomnosti asistenčního psa nebo zajištění osobní asistence. Přiměřená opatření pak v organizacích nejsou uchopena systematickým způsobem, ale záleží spíše na libovůli konkrétní organizace nebo vedoucího pracovníka a jeho či její ochotě řešení hledat, nebo se mu naopak bránit,” říká zástupkyně ombudsmana.&nbsp;&nbsp;</span></p>
<p><span class="colour" style="color: windowtext;" data-tomark-pass="">Antidiskriminační zákon přitom&nbsp;obsahuje&nbsp;definici nepřímé diskriminace, kterou rozumí „odmítnutí nebo opomenutí přijmout přiměřená opatření, aby měla osoba se zdravotním postižením přístup k určitému zaměstnání, k výkonu pracovní činnosti nebo funkčnímu nebo jinému postupu v zaměstnání.” České&nbsp;i zahraniční&nbsp;soudy už přitom v podobných případech ve prospěch zaměstnanců s postižením rozhodly a bohatou judikaturu nabízí také Soudní dvůr Evropské unie.&nbsp;</span></p>
<p><span class="colour" style="color: windowtext;" data-tomark-pass="">“To, co zaměstnavatelé mnohdy považují za otázku své vlastní volby, je jim ve skutečnosti uloženo zákonem. V našem výzkumu jsme však také zjistili, že zaměstnavatelé mnohdy neví, jaká opatření jejich zaměstnanci potřebují. Prvním krokem je tedy posílení komunikace, aby zaměstnavatelé sami aktivně zjišťovali, co jejich zaměstnanci potřebují, a aby se zaměstnanci nebáli si o pomoc říct. Prvním krokem je tedy zahájení dialogu&nbsp;mezi zaměstnancem a&nbsp;zaměstnavatelem. V případě neúspěchu je možné například zapojit odbory, inspektorát práce, požádat o pomoc ombudsmana nebo se obrátit na soud,” vysvětluje Monika Šimůnková.&nbsp;&nbsp;</span></p>
<p><span class="colour" style="color: windowtext;" data-tomark-pass=""><strong>Příklady přiměřených opatření:</strong>&nbsp;</span></p>
<ul>
<li><span class="colour" style="color: windowtext;" data-tomark-pass="">Zajištění osobního asistenta na pracovišti.&nbsp;</span></li>
<li><span class="colour" style="color: windowtext;" data-tomark-pass="">Přítomnost psa se speciálním výcvikem&nbsp;na pracovišti.&nbsp;</span></li>
<li><span class="colour" style="color: windowtext;" data-tomark-pass="">Zkrácený úvazek.&nbsp;</span></li>
<li><span class="colour" style="color: windowtext;" data-tomark-pass="">Častější nebo delší přestávky v práci.&nbsp;</span></li>
<li><span class="colour" style="color: windowtext;" data-tomark-pass="">Práce z jiného místa.&nbsp;</span></li>
<li><span class="colour" style="color: windowtext;" data-tomark-pass="">Vyjmutí&nbsp;zaměstnance z přímého kontaktu s klienty (tzv. „back&nbsp;office“).&nbsp;</span></li>
<li><span class="colour" style="color: windowtext;" data-tomark-pass="">Pořízení speciálního softwaru či elektronické lupy ke čtení dokumentů.&nbsp;</span></li>
<li><span class="colour" style="color: windowtext;" data-tomark-pass="">Vyjmutí&nbsp;zaměstnance&nbsp;z povinnosti telefonovat (u člověka se sluchovým postižením).&nbsp;</span></li>
<li><span class="colour" style="color: windowtext;" data-tomark-pass="">Přeřazení zaměstnance na pracoviště, které je blíže jeho bydlišti.&nbsp;</span></li>
<li><span class="colour" style="color: windowtext;" data-tomark-pass="">Den zdravotního volna na údržbu kompenzační pomůcky.&nbsp;</span></li>
</ul>
