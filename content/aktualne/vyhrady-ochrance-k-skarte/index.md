---
title: "Výhrady ochránce k sKartě"
vystupy:
  - tz
oldUrl: "/aktualne/tiskove-zpravy-2013/vyhrady-ochrance-k-skarte"
date: 2013-02-01
perex: "<p></p>"
---

<!-- imported from the old website -->

<p>Výhrady k tzv. kartě sociálních systémů (sKarta) ochránce podrobně shrnul ve svém <a href="/uploads-import/STANOVISKA/socialni_zabezpeceni/Socialni_pomoc/pomoc_v_hmotne_nouzi/SZD-5-2012-sKarta.pdf" target="_blank">stanovisku</a> z května 2012. Následně, v červenci 2012, o nich informoval Poslaneckou sněmovnu v rámci své zprávy o činnosti za 2. čtvrtletí roku 2012 (viz <a href="/uploads-import/zpravy_pro_poslaneckou_snemovnu/Ctvrtletky/2012_2_zprava.pdf" target="_blank">zde </a>-v části věnované legislativním doporučením, bod C3 na straně 8). Namítal zejména proti propojení platební a identifikační funkce, což je v rozporu s požadavkem přiměřenosti zásahu do práva na soukromí, proti nejednoznačnému a nepředvídatelnému stanovení podmínek pro výplatu dávek, které nevyplývají z právního předpisu, přestože je to správní orgán, kdo příslušné dávky vyplácí. Výhrady měl vůči rozsahu zpracování osobních údajů a také vůči skutečnosti, že náležitosti sKarty, jako veřejné listiny, nejsou upraveny zákonem, ale pouze prováděcím předpisem.</p><p>V srpnu 2012 informoval ochránce o svých výhradách vůči sKartě rovněž veřejnost tiskovou zprávou <a href="/tiskove-zpravy/tiskove-zpravy-2012/ochrance-upozornuje-na-protipravni-aspekty-tzv-karty-socialnich-systemu-skarty/" target="_blank">Ochránce upozorňuje na protiprávní aspekty tzv. karty sociálních systémů (sKarty)</a></p>
