---
title: Veřejný ochránce práv Stanislav Křeček se zúčastnil Mezinárodní
  konference Aliance za náboženskou svobodu a přesvědčení
date: 2025-11-14T16:35:00
vystupy:
  - aktualita
perex: >-
  <p>Veřejný ochránce práv Stanislav Křeček se zúčastnil mezinárodní konference,
  která se konala u příležitosti 5. výročí Mezinárodní aliance pro svobodu
  náboženství nebo přesvědčení (IRFBA) a proběhla pod záštitou prezidenta České
  republiky Petra Pavla. Konference byla věnována tématu svobody vyznání a
  přesvědčení v době prohlubující se polarizace, globálních bezpečnostních krizí
  a rychlých společenských změn.</p>

  <p>

  <br>&nbsp;</p>
---
<figure class="image">
<img src="https://www.ochrance.cz/aktualne/verejny_ochrance_prav_stanislav_krecek_se_zucastnil_mezinarodni_konference_aliance_za_nabozenskou_svobodu_a_presvedceni/foto_2.jpg" alt="Na fotce jsou řečníci v čele s prezidentem Petrem Pavlem."></figure>
<p>Cílem setkání bylo propojit představitele vlád, občanské společnosti, náboženských komunit, akademické sféry i technologického sektoru při hledání cest, jak svoboda vyznání a přesvědčení přispívá k mezikulturnímu dialogu, sociální soudržnosti, budování míru a eticky odpovědným inovacím. Program byl naplněn tematickými okruhy, např. svoboda vyznání jako zdroj odolnosti, mezináboženskému dialogu, etických aspektů umělé inteligence, dopadů klimatické změny, prevence genocidy či regionálních výzev v Eurasii a na Blízkém východě.</p>
<p>Součástí konference byla také zvláštní pocta Jeho Svatosti Dalajlámovi, která ocenila jeho celoživotní závazek k nenásilí, lidské důstojnosti a ochraně náboženské svobody.</p>
<p>Ombudsman uvedl, že se ve své činnosti setkává s případy, kdy je právě náboženské vyznání či přesvědčení důvodem, pro který se lidé stávají oběťmi nerovného zacházení.</p>
<p>Ombudsman zároveň podpořil výzvu k mezinárodní spolupráci a k posilování mechanismů, které chrání jednotlivce a komunity před útoky na jejich identitu, víru či světonázor. Podle něj je právě svoboda vyznání a přesvědčení jedním z nástrojů, jak čelit polarizaci společnosti, obnovit důvěru a podporovat dialog v časech globálních nejistot.</p>
<p>&nbsp;</p>
<figure class="image">
<img src="https://www.ochrance.cz/aktualne/verejny_ochrance_prav_stanislav_krecek_se_zucastnil_mezinarodni_konference_aliance_za_nabozenskou_svobodu_a_presvedceni/foto_1.jpg" alt="Foto Stanislav Křeček se zpěvákem tibetské skupiny White yak."></figure>
<p>&nbsp;</p>
