---
title: "Nesetrvání na místě malé dopravní nehody"
tags:
  - Tisková zpráva
oldUrl: "/aktualne/tiskove-zpravy-2014/nesetrvani-na-miste-male-dopravni-nehody"
date: 2014-03-18
perex: "<p>Zjednodušující závěr některých médií o tom, že ujetí od malé nehody není přestupkem, je zcela mylný. </p>"
---

<!-- imported from the old website -->

<p><strong>Pokud řidič ujede od malé dopravní nehody, nedopouští se přestupku <u>podle § 125c odst. 1 písm. i) bod 4</u> zákona o provozu pozemních komunikací, protože ten dopadá pouze na dopravní nehody, u nichž dojde k závažným následkům (smrt, zranění nebo škoda přesahující částku 100 000 Kč). <u>Neznamená to však, že nemůže být obviněn z přestupku jiného</u>, konkrétně podle § 125c odst. 1 písm. k) (jiné porušení zákona)</strong></p><p><img src="https://www.ochrance.cz/uploads/RTEmagicC_parking.jpg.jpg" style="FLOAT: left; PADDING-RIGHT: 10px" height="171" width="294" alt="" />Zástupce veřejné ochránkyně práv se zabýval případem stěžovatele, který byl účastníkem malé dopravní nehody, ale jen jako spolujezdec, nikoli jako řidič, který nehodu způsobil. Vůz, v němž se stěžovatel jako spolujezdec nacházel, narazil při výjezdu z parkoviště do zaparkovaného vozidla bez řidiče. Viník nehody z místa ujel, díky svědectví kolemjdoucích se však podařilo vozidlo dopátrat. </p><p>Vlastník vozidla (otec stěžovatele) uvedl, že v daný den svěřil vozidlo svému synovi (stěžovateli). Ten vypověděl, že ve vozidle byl jen jako spolujezdec.</p><p>I přes tyto skutečnosti byl stěžovatel jako spolujezdec úřady shledán vinným z přestupku podle § 125c odst. 1 písm. i) bod 4 zákona o provozu na pozemních komunikacích. Stěžovatel se odvolal, ale jeho odvolání bylo zamítnuto.</p><p>Zástupce ochránkyně se se závěry úřadů neztotožnil, neboť má za to, že nelze trestat spolujezdce při malé dopravní nehodě za přestupek, který dopadá pouze na ty dopravní nehody, u nichž dojde k řádově závažnějším následkům. Není ale vyloučeno, že by dotyčný nemohl být uznán vinným z jiného přestupku podle § 125c odst. 1 písm. k). Ve vztahu ke spolujezdci je však i tento postup diskutabilní, a to s ohledem na naplnění dalších znaků přestupku.</p><p>Zástupce ochránkyně tak dospěl k závěru, že úřady rozhodly nesprávně. Ministerstvo dopravy se s názorem zástupce ochránkyně ztotožnilo a rozhodnutí krajského úřadu zrušilo v přezkumném řízení.</p>
