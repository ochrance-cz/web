---
title: "Chraňme spotřebitele: Ombudsman varuje před zbytečnou změnou v zákoně o
  spotřebitelském úvěru"
date: 2025-04-01T07:47:00
vystupy:
  - tz
perex: <p>Chystaná novela zákona o spotřebitelském úvěru by mohla&nbsp;zásadně
  otřást postavením spotřebitelů. Ombudsman Stanislav Křeček na to zareagoval
  připomínkami adresovanými Ministerstvu financí. Hlavní výhrady se týkají změny
  důsledků v&nbsp;situaci, kdy věřitelé nesprávně posoudí schopnost spotřebitele
  splácet dluh. Dosavadní právní úprava chránila spotřebitele tím, že v případě
  nedostatečného posouzení hrozilo zneplatnění celé spotřebitelské smlouvy. Nový
  návrh však počítá jen s částečným zneplatněním. Spotřebitele tak staví do
  zranitelnějšího postavení, než je tomu dnes. Zákon by se navíc měl podle
  návrhu uplatnit i zpětně, tedy také&nbsp;na případy v&nbsp;současnosti
  splácených a sjednaných úvěrů.&nbsp;</p>
attachments:
  - title: "Leták ombudsmana „Ochrana spotřebitele“ "
    file: https://www.ochrance.cz/letaky/ochrana-spotrebitele/ochrana-spotrebitele.pdf
  - title: Plné znění připomínek ombudsmana k návrhu zákon
    file: https://eso.ochrance.cz/nalezene/edit/13636
  - title: "Informace Ministerstva financí k meziresortnímu připomínkovému řízení k
      návrhu novely "
    file: https://www.mfcr.cz/cs/financni-trh/spotrebitelske-uvery/aktuality/2025/meziresortni-pripominkove-rizeni-k-navrhu-novely-z-58892
---
<p>Ombudsman Stanislav Křeček nesouhlasí s několika&nbsp;změnami, které přináší návrh novely zákona o spotřebitelském úvěru&nbsp;
<a href="https://odok.cz/portal/veklep/material/KORNDDVFVG8B/">předložený Ministerstvem financí</a>. Nejpalčivější problém vidí v dopadech změny týkající se posouzení&nbsp;schopnosti spotřebitele splácet úvěr. 
<i>„Posouzení úvěruschopnosti spotřebitele je&nbsp;jedna z&nbsp;hlavních a nejdůležitějších povinností poskytovatele úvěru. V&nbsp;současné době platí, že nesplní-li poskytovatel úvěru řádně tuto povinnost, může být smlouva o spotřebitelském úvěru jako celek prohlášena za neplatnou. Věřitel v&nbsp;takovém případě ztrácí právo na jakýkoli úrok či jiné náklady,</i>“ upřesňuje blíže ombudsman.</p>
<p>V&nbsp;návrhu novely se však nyní objevuje novinka, která říká, že v&nbsp;případě nesprávně posouzené úvěruschopnosti spotřebitele je neplatné pouze ujednání o úroku a jiných platbách. Tedy již nikoli celá smlouva jako je tomu nyní, ale jen její část. Ombudsman upozorňuje na problémy, které z&nbsp;toho mohou plynout:&nbsp;„
<i>Nerozumím tomu, proč je nyní nutné tuto dobře zaběhnutou praxi měnit. Důsledkem bude množství soudních sporů – například o výklad toho, co se rozumí jinou platbou sjednanou ve smlouvě o spotřebitelském úvěru</i>. 
<i>Mám za to, že změna této části zákona není opodstatněná ani nesleduje žádný cíl prospěšný spotřebiteli. Nevidím proto důvod, proč tímto způsobem legalizovat smlouvu, která neměla být vůbec uzavřena.“</i>&nbsp;</p>
<p>Za změnou se skrývají i další úskalí. Podle&nbsp;současného znění zákona spolu se zneplatněním smlouvy o spotřebitelském úvěru pozbývají platnosti i navazující smlouvy. V&nbsp;případě navrhované „částečné neplatnosti“ by tomu tak nebylo. Nadále by existovala smlouva hlavní, tedy smlouva o spotřebitelském úvěru a také všechny smlouvy na ni navazující.&nbsp;</p>
<p>Zásadní výhradu vyjádřil ombudsman Stanislav Křeček rovněž k&nbsp;přechodnému ustanovení, které předpokládá, že se toto novelizované pravidlo použijí také zpětně. Tady i&nbsp;na spotřebitelský úvěr sjednaný přede dnem nabytí účinnosti tohoto zákona. 
<i>„Nesouhlasím s&nbsp;tím, aby se nové ustanovení vztáhlo na již uzavřené spotřebitelské smlouvy. Tímto způsobem by došlo k&nbsp;nepřípustnému zásahu do právní jistoty osob, které spolu smlouvy o spotřebitelském úvěru uzavřely. Navrženou úpravu pokládám za protiústavní změnu pravidel ‚během hry,‘“&nbsp;</i>shrnul ombudsman.&nbsp;</p>
<p>Výhrady ombudsmana má nyní na stole Ministerstvo financí.</p>
<p>&nbsp;</p>
<blockquote>
<p>
<strong>Kdo je spotřebitel, kdo podnikatel a co je spotřebitelská smlouva?</strong></p>
<p>
<strong>Spotřebitelem</strong> je každý člověk, který mimo rámec své podnikatelské činnosti nebo samostatného výkonu svého povolání uzavírá smlouvu s podnikatelem nebo s ním jinak jedná.</p>
<p>
<strong>Podnikatelem</strong> je ten, kdo samostatně vykonává na vlastní účet a odpovědnost výdělečnou činnost živnostenským nebo obdobným způsobem se záměrem dělat to soustavně za účelem dosažení zisku (jen ve vztahu k této činnosti).</p>
<p>
<strong>Spotřebitelská smlouva</strong> je smlouva mezi spotřebitelem a podnikatelem.</p></blockquote>
