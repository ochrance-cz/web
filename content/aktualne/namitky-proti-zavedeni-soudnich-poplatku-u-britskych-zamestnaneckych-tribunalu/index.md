---
title: "Námitky proti zavedení soudních poplatků u britských zaměstnaneckých tribunálů"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2015/namitky-proti-zavedeni-soudnich-poplatku-u-britskych-zamestnaneckych-tribunalu/"
date: 2015-01-20
perex: "<p>Britský soud nevidí problém se zavedením poplatků u zaměstnaneckých tribunálů ani v případech týkajících se diskriminace. V důsledku zavedení poplatkové povinnosti klesl v prvních šesti měsících po zavedení poplatků počet žalob u zaměstnaneckých tribunálů až o 79 %. </p>"
---

<!-- imported from the old website -->

<p class="align-blok">Jednotlivec (žalobce) ve Velké Británii musí podle nařízení z roku 2013 platit poplatek u zaměstnaneckých tribunálů ve výši, která záleží na obsahu věci a dále poplatek za slyšení. Případy diskriminace jsou dokonce předmětem vyšších soudních poplatků. V ojedinělých případech může dojít k prominutí poplatků.   </p><p class="align-blok">V konkrétní věci právnická firma zastupovala několik osob uplatňujících nárok u zaměstnaneckého tribunálu a žalovala Lorda kancléře (<em>Lord Chancellor</em>) a Tajemníka pro spravedlnost státu (<em>Secretary of State for Justice</em>) u skotského soudu. </p><p class="align-blok">Soud ve Skotsku (<em>High Court in Scotland</em>) odmítl žádost žalobce na zastavení platnosti nařízení o poplatcích z roku 2013. Soud dále odmítl vydat předběžné opatření, které by spočívalo v zákazu zavedení poplatků. </p><p class="align-blok">Mezitím bylo v Anglii zahájeno řízení UNISON vs. Lord kancléř u Vrchního soudu (<em>English High Court</em>). Skotský případ byl zastaven do doby vydání rozsudku v případu UNISON. Jedním z hlavních argumentů UNISONU bylo, že poplatky zapříčinily obtížnější domáhání se práv stanovených EU, jako je právo nebýt diskriminován. Soud zamítl námitky UNISONU s tím, že již existuje systém, který promine placení poplatků těm, kteří je zaplatit nemohou. A navíc se poplatky platí ve dvou fázích, což znamená, že si je může dovolit zaplatit i skromně žijící člověk. </p><p class="align-blok">Měsíc po případu UNISON se z oficiálních statistik ukázalo, že žaloby u tribunálů klesly o 79 % v prvních šesti měsících po zavedení poplatků. UNISON podala odvolání, ale čeká na projednání. Skotský případ je i nadále zastaven.  </p><p class="align-blok">Informace o případu jsou v anglickém jazyce dostupné <a title="Otevření do nového okna" href="http://www.non-discrimination.net/content/media/UK-69-Challenges%20to%20the%20introduction%20of%20Employment%20Tribunal%20fees.pdf" target="_blank">zde</a> . </p><p class="align-blok">Pro další podrobnější informace si můžete kliknout <a href="https://www.gov.uk/government/statistics/tribunal-statistics-quarterly-april-to-june-2014" target="_blank">zde</a>, <a title="Otevření do nového okna" href="http://www.bailii.org/ew/cases/EWHC/Admin/2014/218.html" target="_blank">zde</a>  a <a title="Otevření do nového okna" href="http://www.bailii.org/scot/cases/ScotCS/2013/2013CSOH133.html" target="_blank">zde</a> . </p>
