---
title: "Ochránkyně se bude zabývat stížností na církevní restituce"
vystupy:
  - tz
oldUrl: "/aktualne2/aktualne/tiskove-zpravy-2016/ochrankyne-se-bude-zabyvat-stiznosti-na-cirkevni-restituce/"
date: 2016-01-29
perex: "<p>Vydáváním pozemků podle zákona o majetkovém vyrovnání s církvemi se bude zabývat i veřejná ochránkyně práv. Obdržela totiž podnět zahrádkářů, kteří namítají, že pozemek zahrádek je zastavěn vodovodní přípojkou a elektrickými přípojkami, což by mělo jeho vydání bránit. </p>"
---

<!-- imported from the old website -->

<p>Ochránkyně bude zjišťovat, jakým způsobem pozemkový úřad zkoumal, jestli je možné pozemek s přípojkami považovat za zastavěný pozemek ve smyslu uvedeného zákona. Ten totiž říká, že za zastavěný pozemek se považuje část pozemku, na níž byla po znárodnění postavena stavba schopná samostatného užívání nebo její část. Dále se za zastavěný pozemek považuje část pozemku, která s takovou stavbou bezprostředně souvisí a je nezbytně nutná k užívání stavby. Rovněž se za zastavěný pozemek považuje část pozemku zastavěná stavbou, která je ve vlastnictví jiné osoby, než je stát nebo oprávněná osoba.</p>
