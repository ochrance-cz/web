---
title: "Oběti nezákonně provedených sterilizací jsou o krok blíž odškodnění,
  zákon prošel Sněmovnou  "
date: 2021-06-04T14:54:35.057Z
vystupy:
  - tz
perex: "Poslanci dnes ve třetím čtení přijali návrh zákona, který umožní obětem
  protiprávně provedených sterilizací získat jednorázové odškodnění 300 000
  korun. Zákon se vztahuje na všechny oběti nezákonných sterilizací – mezi ně
  patří například i osoby s postižením. "
---
<p><span class="colour" style="color:windowtext" data-tomark-pass="">Do veřejného povědomí se protiprávní sterilizace dostaly v souvislosti s případy především romských žen, které zákrok podstoupily bez řádného souhlasu po porodu nebo císařském řezu. Ty se v roce 2003 obrátily na ombudsmana prostřednictvím nevládních organizací. O dva roky později vydal ombudsman Otakar&nbsp;Motejl&nbsp;stanovisko, že většina případů sterilizace, které on sám zkoumal, byla protizákonná.&nbsp;Ženy&nbsp;se následně v&nbsp;roce 2009 dočkaly omluvy z úst tehdejšího premiéra Jana Fischera a ministra pro lidská práva Michaela Kocába.&nbsp;&nbsp;</span></p>
<p><span class="colour" style="color:windowtext" data-tomark-pass="">„Dnešní přijetí zákona je pro mě velké zadostiučinění. Je to to jediné, co stát mohl pro oběti udělat, když škody na jejich psychice&nbsp;a&nbsp;rodinném životě napravit nemůže. O odškodnění obětí jsem se zasazovala už před deseti lety jako vládní zmocněnkyně pro lidská práva. Nedobrovolné sterilizace byly jedním z nejhorších zásahů do osobní integrity člověka, jakých se náš stát v minulosti dopustil,“ dodává k přijetí zákona o odškodnění za nezákonně provedené sterilizace zástupkyně ombudsmana Monika Šimůnková.&nbsp;&nbsp;</span></p>
