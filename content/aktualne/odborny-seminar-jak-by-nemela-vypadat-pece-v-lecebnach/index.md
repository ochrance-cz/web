---
title: "Odborný seminář: Jak by (ne)měla vypadat péče v léčebnách?"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2018/odborny-seminar-jak-by-nemela-vypadat-pece-v-lecebnach/"
date: 2018-04-30
perex: "<p>Pracovnice ombudsmanky na toto téma diskutovaly 25. dubna na půdě Krajského úřadu Středočeského kraje. Setkání se zúčastnili zástupci 17 zařízení následné a dlouhodobé péče z tohoto kraje. Své zastoupení zde měli lékaři, vrchní sestry, staniční sestry, zdravotně-sociální pracovníci, ale také pracovníci tzv. „od lůžka pacienta“. Za ombudsmanku se této akce zúčastnily právnička Mgr. Tereza Gajdušková a členka prezidia České asociace sester Mgr. Veronika Di Cara PhD., která je zároveň expertkou ombudsmanky pro oblast zdravotnictví.</p>"
---

<!-- imported from the old website -->

<p>V rámci setkání byli zástupci léčeben upozorněni na možné problémy spojené s přístupem k pacientovi. Pracovnice ombudsmanky popisovaly příklady porušení důstojnosti či soukromí pacienta, se kterými se během návštěv setkávaly, zopakovaly pravidla pro používání omezovacích prostředků (opět na konkrétním příkladu), zdůraznily důležitost aktivizace pacientů a mnoho dalšího. Významná část byla věnovaná  zásadám správné a bezpečné ošetřovatelské péče a úloze sestry v ní. </p> <p>Ombudsmanka tímto setkáním navázala na vydání souhrnné zprávy z návštěv pro dlouhodobě nemocné z konce minulého roku. Jednalo se první podobné setkání. Další budou následovat v průběhu roku.</p><p> Tímto děkujeme Krajskému úřadu Středočeského kraje za organizaci akce a všem účastníkům za pozitivní přístup a aktivní zapojení se do diskuze. </p>
