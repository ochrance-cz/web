---
title: "Nejvíc stížností z Prahy a jižní Moravy, nejméně z Vysočiny"
vystupy:
  - tz
oldUrl: "/aktualne/tiskove-zpravy-2016/nejvic-stiznosti-z-prahy-a-jizni-moravy-nejmene-z-vysociny"
date: 2016-04-12
perex: "<p>V průběhu roku 2015 se ochránkyně zabývala podněty a stížnostmi lidí ze všech krajů České republiky. Nejvíce jich bylo z Jihomoravského kraje (1324 stížností) a z Prahy (942 stížností). Hned za nimi následuje Moravskoslezský kraj (676 stížností) a Středočeský kraj (579 stížností).</p>"
---

<!-- imported from the old website -->

<p>Pokud však údaje porovnáme s počtem obyvatel v krajích, ukazuje se, že po jižní Moravě jsou to lidé z Prahy a Karlovarského kraje, kdo se v loňském roce nejčastěji bránil proti postupu úřadů. Naopak, nejméně vyhledávali pomoc veřejné ochránkyně práv lidé z kraje Vysočina.</p> <p>Z hlediska témat, kterými se ochránkyně může zabývat a může v nich lidem pomáhat, prakticky ve všech krajích „vedou“ problémy v důchodových záležitostech, ať už jde o starobní, invalidní nebo vdovské/vdovecké důchody. Například z Moravskoslezského kraje se potíží s důchodem týkal každý desátý podnět. Odlišné jsou pouze Jihomoravský a Ústecký kraj, v nichž si lidé častěji než na důchody stěžovali na problémy týkající se přiznávání a vyplácení dávek pomoci v hmotné nouzi. Z Prahy zase ochránkyni přišlo víc stížností v cizineckých záležitostech a ve Středočeském kraji lehce převažovaly stížnosti na průtahy v soudních řízeních.</p> <p>Zajímavé rozdíly mezi kraji jsou i v zastoupení některých témat. Například na průtahy u soudů si loni častěji stěžovali lidé z Prahy, Středočeského, Ústeckého, Jihomoravského a Moravskoslezského kraje. Naopak lidé z Karlovarského, Královéhradeckého, Pardubického kraje a kraje Vysočina se v těchto záležitostech na ochránkyni obraceli jen minimálně. Podobně je tomu třeba u stížností týkajících se stavebního práva, především povolování nebo užívání stavby – zatímco z Jihomoravského kraje šlo o několik desítek lidí, z Pardubického kraje potřebovalo pomoc pouze několik stěžovatelů. Také případy týkající se sociálně-právní ochrany dětí, kterými se ochránkyně loni zabývala, pocházely především z Prahy a Jihomoravského kraje a téměř žádný nebyl z Jihočeského kraje.</p> <h2>Jakými stížnostmi se ochránkyně zabývala podle krajů</h2> <h5>Praha</h5> <p>Celkem 942 stížností, z toho v působnosti nejčastěji: 49 – věci cizinců; 41 – důchody; 37 – ochrana dětí a rodiny; 37 – státní správa soudů; 36 – povolování a užívání stavby, 36 – dávky pomoci v hmotné nouzi; 27 - zdravotnictví; 23 – zaměstnanost a práce; 21 – daně, poplatky a cla; 19 – vnitřní správa (matriky, občanské průkazy…); 19 – přestupky; 19 - příspěvek na péči a dávky pro osoby se zdravotním postižením; 17 – státní sociální podpora; 16  – policie</p> <p>Alespoň jednou stížností byly zastoupeny všechny oblasti práva.</p> <h5>Středočeský kraj</h5> <p>Celkem 579 stížností, z toho v působnosti: 30 – státní správa soudů; 28 – důchody; 25 – povolování a užívání stavby; 24 – dávky pomoci v hmotné nouzi; 21 – ochrana dětí a rodiny; 19 – věci cizinců; 16 – přestupky; 15 – ochrana životního prostředí; 14 – zdravotnictví; 13 – odstraňování staveb; 13 – správa pozemních komunikací</p> <h5>Ústecký kraj</h5> <p>Celkem 482 stížností, z toho v působnosti: 35 dávky pomoci v hmotné nouzi; 29 – důchody; 23 – státní správa soudů; 17 – přestupky; 16 - vnitřní správa (matriky, občanské průkazy…); 14 – povolování a užívání stavby; 13 – ochrana dětí a rodiny; 11 – zaměstnanost a práce; 10 – zdravotnictví.</p> <p>Neřešili jsme odtud např. žádné stížnosti týkající se územního plánování nebo památkové péče.</p> <h5>Liberecký kraj</h5> <p>Celkem 216 stížností, z toho v působnosti: 10 – dávky pomoci v hmotné nouzi; 10 – zaměstnanost a práce; 8 – důchody; 8 – ochrana životního prostředí; 8 – ochrana dětí a rodiny; 8 – státní správa soudů; 7 – přestupky, 7 – zdravotnictví; 6 – povolování a užívání stavby.</p> <p>Neřešili jsme odtud žádné stížnosti např. na územní plánování nebo ochranu osobních údajů.</p> <h5>Karlovarský kraj</h5> <p>Celkem 197 stížností, z toho v působnosti: 13 – důchody; 5 katastr nemovitostí; 5 – povolování a užívání stavby; 8 - ochrana dětí a rodiny; 6 – policie; 9 – věci cizinců; 6 – přestupky</p> <p>Neřešili jsme odtud např. žádné stížnosti na památkovou péči a školství.</p> <h5>Královéhradecký kraj</h5> <p>Celkem 307 stížností, z toho v působnosti: 20 – důchody; 18 – ochrana dětí a rodiny; 11 – vnitřní správa (matriky, občanské průkazy…); 9 - příspěvek na péči a dávky pro osoby se zdravotním postižením; 9 – věci cizinců; 8 – ochrana životního prostředí; 8 – povolování a užívání stavby; 7 – dávky pomoci v hmotné nouzi; 7 – přestupky.</p> <p>Neřešili jsme odtud žádné stížnosti např. na památkovou péči</p> <h5>Pardubický kraj</h5> <p>Celkem 222 stížností, z toho v působnosti: 7 – dávky pomoci v hmotné nouzi; 8 - příspěvek na péči a dávky pro osoby se zdravotním postižením; 13 – důchody; 8 – správa pozemních komunikací; 9 – přestupky; 8 – zaměstnanost a práce; 6 – ochrana životního prostředí; 6 – ochrana dětí a rodiny</p> <p>Neřešili jsme odtud např. žádné stížnosti na vnitřní správu (matriky, občanské průkazy…), právo na informace nebo na ochranu osobních údajů</p> <h5>Plzeňský kraj</h5> <p>Celkem 265 stížností, z toho v působnosti: 16 – důchody; 12 - povolování a užívání stavby; 11 – přestupky; 9 – ochrana životního prostředí; 9 – ochrana dětí a rodiny; 8 – katastr nemovitostí; 8 – státní správa soudů; 7 – daně, poplatky a cla; 5 – zdravotnictví; 5 – odstraňování staveb; 5 – věci cizinců; 5 – správa pozemních komunikací</p> <p>Neřešili jsme odtud žádné stížnosti na nemocenské pojištění nebo na památkovou péči.</p> <h5>Jihočeský kraj</h5> <p>Celkem 305 stížností, z toho v působnosti: 16 – důchody; 15 - povolování a užívání stavby; 14 – ochrana životního prostředí; 10 – daně, poplatky a cla; 10 – zdravotnictví; 10 – správa pozemních komunikací; 9 – přestupky; 9 – katastr nemovitostí; 7 – školství; 7 – státní správa soudů; 7 – dávky pomoci v hmotné nouzi; 7 - příspěvek na péči a dávky pro osoby se zdravotním postižením;</p> <p>Neřešili jsme odtud žádné stížnosti na památkovou péči nebo na věci cizinců</p> <p>Kraj Vysočina</p> <p>Celkem 215 stížností, z toho v působnosti: 19 – důchody; 10 – katastr nemovitostí; 10 – ochrana dětí a rodiny; 8 – povolování a užívání stavby; 7 – dávky pomoci v hmotné nouzi; 7 - příspěvek na péči a dávky pro osoby se zdravotním postižením; 6 – ochrana životního prostředí; 5 – odstraňování staveb, 5 – přestupky</p> <p>Neřešili jsme odtud žádné stížnosti na památkovou péči nebo právo na informace</p> <h5>Jihomoravský kraj</h5> <p>Celkem 1324 stížností, z toho v působnosti: 106 – dávky pomoci v hmotné nouzi; 72 – důchody; 62 – povolování a užívání stavby; 53 – příspěvek na péči a dávky pro osoby se zdravotním postižením; 44 – ochrana dětí a rodiny; 39 – soudy; 37 – katastr nemovitostí; 34 – zdravotnictví; 34 – přestupky; 24 – odstraňování staveb, 24 – daně, poplatky a cla; 22 – ochrana životního prostředí.</p> <h5>Olomoucký kraj</h5> <p>Celkem 361 stížností, z toho v působnosti: 20 – důchody; 16 – povolování a užívání stavby; 16 – ochrana životního prostředí; 14 – ochrana dětí a rodiny; 9 – zdravotnictví; 9 – dávky pomoc v hmotné nouzi; 7 – katastr nemovitostí; 7 – odstraňování staveb; 6 – policie; 6 – zaměstnanost a práce.</p> <p>Neřešili jsme odtud žádné stížnosti např. na školství nebo právo na informace</p> <h5>Moravskoslezský kraj</h5> <p>Celkem 676 stížností, z toho v působnosti: 18 – zdravotnictví; 33 – dávky pomoc v hmotné nouzi; 17 – příspěvek na péči a dávky pro osoby se zdravotním postižením; 66 – důchody; 16 – ochrana životního prostředí, 27 – ochrana dětí a rodiny; 26 – státní správa soudů, 14 – správa pozemních komunikací; 21 – přestupky, 15 – zaměstnanost a práce</p> <p>Neřešili jsme odtud žádné stížnosti na památkovou ochranu.</p> <h5>Zlínský kraj</h5> <p>Celkem 344 stížností, z toho v působnosti: 15 - – příspěvek na péči a dávky pro osoby se zdravotním postižením; 26 – důchody; 14 - povolování a užívání stavby; 11 – ochrana životního prostředí; 11 – přestupky; 10 – odstraňování staveb, 10 – správa pozemních komunikací; 9 – ochrana dětí a rodiny; 8 – katastr nemovitostí, 8 – zdravotnictví; 8 - dávky pomoci v hmotné nouzi; 8 – zaměstnanost a práce</p> <p>Neřešili jsme odtud žádné stížnosti týkající se práva na informace.</p>
