---
title: "Případ pro ombudsmanku: Diskriminace z důvodu věku"
vystupy:
  - tz
oldUrl: "/aktualne/tiskove-zpravy-2019/pripad-pro-ombudsmanku-diskriminace-z-duvodu-veku"
date: 2019-04-12
perex: "<p>V neděli 14. 4. pokračuje na ČT2 druhým dílem pořad Případ pro ombudsmanku. Tentokrát se zaměřuje na diskriminaci z důvodu věku, což je v zaměstnání nejčastěji lidmi uváděný důvod nerovného zacházení. V pořadu se dozvíte, jak se proti tomu bránit.</p>"
---

<!-- imported from the old website -->

<p>Pan Karel pracoval řadu let u stejného zaměstnavatele a na stejné pozici pokračoval i poté, co už šel do důchodu a začal pobírat starobní důchod. Jenže od té doby mu zaměstnavatel přestal poskytovat příspěvek na penzijní připojištění, jak tomu bylo dosud a jak tomu bylo u ostatních zaměstnanců. Zaměstnavatel se odvolával na kolektivní smlouvu. Nebylo to jediné znevýhodnění. Kolektivní smlouva také stanovila navýšení mzdových tarifů pro všechny zaměstnance s výjimkou těch, kdo pobírají starobní důchod. U nich o případném navýšení individuálně rozhodovali vedoucí útvarů. Panu Karlovi sice mzdu zvýšili, ale méně než ostatním. Namítal, že vykonává stále stejnou práci, ale doslova ze dne na den začal být znevýhodňován, protože dosáhl důchodového věku.</p> <p>Paní Marie pracovala jako odborná asistentka na vysoké škole. Stěžovala si na šikanu a diskriminaci, které je vystavena jak ona sama, tak i další kolegové nad 50 let. Vedoucí jí zadávala práci navíc, ale bez jakéhokoli ohodnocení, navíc šlo o vágně zadávané banální úkoly. Byla vystavována nepřátelskému jednání, ponižování a snižování důstojnosti. Pracovní smlouva jí byla prodloužena jen na rok, i když ostatním byla prodlužována na delší období. Poté, co si stěžovala, se situace ještě zhoršila a šikana se rozšířila i na pracovníky, kteří se jí zastali. Když jí pak smlouva skončila a nebyla obnovena, obrátila se na inspektorát práce a pak na ombudsmanku.</p> <p><b><img src="https://www.ochrance.cz/uploads/RTEmagicC_CT2.jpg.jpg" width="160" height="76" alt="" /></b> </p> <p><b>Tento díl můžete sledovat na ČT2 v neděli 14. 4. od 10:45 h</b>, opakování je na programu ve středu 17. 4. od 16:25 h.</p><p><a href="https://www.ceskatelevize.cz/porady/12305577320-pripad-pro-ombudsmanku/318291310170004-diskriminace-z-duvodu-veku/" target="_blank">https://www.ceskatelevize.cz/porady/12305577320-pripad-pro-ombudsmanku/318291310170004-diskriminace-z-duvodu-veku/</a></p> <p>Česká televize na obdobných pořadech spolupracuje s ombudsmanem už od roku 2005. Nejprve šlo o šest cyklů pořadu Případ pro ombudsmana, později čtyři cykly pořadu Ochránce. Dohromady takhle vzniklo a bylo odvysíláno 165 dílů představujících případy a činnost ombudsmana.</p> <p> </p><p>Přehled dílů:</p><table border="0" width="0"><tbody><tr><td width="71" nowrap="" valign="bottom" rowspan="1">7.4.</td><td width="307" nowrap="" valign="bottom" rowspan="1"><a href="https://www.ceskatelevize.cz/porady/12305577320-pripad-pro-ombudsmanku/318291310170012-hluk" target="_blank">Hluk</a></td></tr><tr><td width="71" nowrap="" valign="bottom"><p style="line-height: 17.92px;"><b>14.4.</b></p></td><td width="307" nowrap="" valign="bottom"><p style="line-height: 17.92px;"><b>Diskriminace z důvodu věku</b></p></td></tr><tr><td width="71" nowrap="" valign="bottom"><p style="line-height: 17.92px;">28.4.</p></td><td width="307" nowrap="" valign="bottom"><p style="line-height: 17.92px;">Důchody a příspěvek na péči</p></td></tr><tr><td width="71" nowrap="" valign="bottom"><p style="line-height: 17.92px;">5.5.</p></td><td width="307" nowrap="" valign="bottom"><p style="line-height: 17.92px;">Týrání zvířat</p></td></tr><tr><td width="71" nowrap="" valign="bottom"><p style="line-height: 17.92px;">12.5.</p></td><td width="307" nowrap="" valign="bottom"><p style="line-height: 17.92px;">Problémy ve škole (kyberšikana, stravování)</p></td></tr><tr><td width="71" nowrap="" valign="bottom"><p style="line-height: 17.92px;">19.5.</p></td><td width="307" nowrap="" valign="bottom"><p style="line-height: 17.92px;">Policejní zásahy</p></td></tr><tr><td width="71" nowrap="" valign="bottom"><p style="line-height: 17.92px;">26.5.</p></td><td width="307" nowrap="" valign="bottom"><p style="line-height: 17.92px;">Šikana na pracovišti</p></td></tr><tr><td width="71" nowrap="" valign="bottom"><p style="line-height: 17.92px;">2.6.</p></td><td width="307" nowrap="" valign="bottom"><p style="line-height: 17.92px;">Nekalé praktiky v reklamě</p></td></tr><tr><td width="71" nowrap="" valign="bottom"><p style="line-height: 17.92px;">9.6.</p></td><td width="307" nowrap="" valign="bottom"><p style="line-height: 17.92px;">Diskriminace lidí se zdravotním postižením</p></td></tr><tr><td width="71" nowrap="" valign="bottom"><p style="line-height: 17.92px;">16.6.</p></td><td width="307" nowrap="" valign="bottom"><p style="line-height: 17.92px;">LDN, domovy pro seniory</p></td></tr><tr><td width="71" nowrap="" valign="bottom"><p style="line-height: 17.92px;">23.6.</p></td><td width="307" nowrap="" valign="bottom"><p style="line-height: 17.92px;">Rodičovství</p></td></tr><tr><td width="71" nowrap="" valign="bottom"><p style="line-height: 17.92px;">30.6.</p></td><td width="307" nowrap="" valign="bottom"><p style="line-height: 17.92px;">Černé stavby</p></td></tr></tbody></table><table summary="" cellspacing="" cellpadding="" style="margin-bottom: 0px;"><tbody><tr><td><img src="https://www.ochrance.cz/uploads/RTEmagicC_Ceska-televize.jpg.jpg" width="159" height="104" alt="" /></td><td><p style="line-height: 17.92px;"></p><p style="line-height: 17.92px;"></p><p style="line-height: 17.92px;">Ve spolupráci s Kanceláří veřejného ochránce práv pořad vyrobila Česká televize.</p><div></div></td></tr></tbody></table>
