---
title: "Právníci oddělení dohledu školili účastníky Senior Akademie"
vystupy:
  - detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/pravnici-oddeleni-dohledu-skolili-ucastniky-senior-akademie/"
date: 2017-11-29
perex: "<p></p>"
---

<!-- imported from the old website -->

<p>Kancelář ombudsmanky dlouhodobě spolupracuje s Městskou policií Brno na projektu Senior Akademie, který je zaměřen na edukaci seniorů jakožto možných obětí trestných činů. Stejně jako v uplynulých ročnících předávali právníci kanceláře účastníkům tohoto projektu své poznatky ze systematických návštěv z domovů pro seniory, domovů se zvláštním režimem a léčeben dlouhodobě nemocných. Cílem přednášky bylo především posílit schopnost seniorů hájit sebe sama při poskytování sociálních služeb a upozornit na rizika při poskytování péče. V průběhu dopoledne zazněly informace o konkrétních rizikových oblastech při poskytování péče, ve kterých hrozí špatné zacházení. Právníci kanceláře seznámili posluchače také s nejčastějšími pochybeními, ke kterým v zařízeních poskytujících péči dochází, mezi něž patří například nerespektování práva na soukromí či prohlubování závislosti klientů na poskytované péči. Účastníkům bylo představeno také krátké informační video o Alzheimerově chorobě. Po přednášce pro takto pozorné a vnímavé publikum se právníci kanceláře těší na další spolupráci a příští ročník Senior Akademie.</p>
