---
title: "Lidé se zdravotním postižením a volby"
vystupy:
  - monitorovani
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2018/lide-se-zdravotnim-postizenim-a-volby-1/"
date: 2018-10-02
perex: "<p>Účast ve volbách znamená pro voliče možnost ovlivňovat podmínky svého života, spoluutvářet místo, kde žijí. Má tedy pro lidi se zdravotním postižením stejně zásadní význam, jako pro kohokoli jiného. Pro lidi se zdravotním postižením navíc představuje i jeden ze znaků jejich rovnoprávného postavení a začlenění do společnosti. Přesto v souvislosti s každými volbami vyvstane otázka volební účasti lidí s omezenou svéprávností.</p>"
---

<!-- imported from the old website -->

<p style="line-height: 17.92px; font-size: 12.8px;">Před nadcházejícími volbami do místních zastupitelstev proto ombudsmanka připravila návodné schéma, z něhož je zřejmé, kdy a jak se mohou lidé se zdravotním postižením, omezení ve svéprávnosti, účastnit voleb.</p><p style="line-height: 17.92px; font-size: 12.8px;"><img src="/uploads-import/uploads/RTEmagicC_volby_01.jpg.jpg" width="630" height="539" alt="" /></p><p style="line-height: 17.92px; font-size: 12.8px;"><i><a title="Otevření do nového okna" href="/uploads-import/CRPD/obrazky/volby-velke.jpg" target="_blank"><img alt="" src="https://www.ochrance.cz/typo3/ext/od_linkdesc/icons/img.gif" class="od_linkdesc_icon" /> Leták ve větším formátu</a> (184.8 kB, JPG)</i></p><p style="line-height: 17.92px; font-size: 12.8px;">Samotný fakt, že je někdo omezen ve svéprávnosti, ještě neznamená, že se nemůže voleb zúčastnit. Podstatné je, zda je v rozsudku soudu přímo zmíněno, že se omezení svéprávnosti týká i výkonu volebního práva. Pokud ne, může se taková osoba voleb zúčastnit, ale ombudsmanka doporučuje vzít si rozsudek s sebou do volební místnosti a případně se jím prokázat u volební komise.</p><p style="line-height: 17.92px; font-size: 12.8px;">Řada lidí omezených ve svéprávnosti pobývá v zařízení sociálních nebo zdravotních služeb. Pokud zařízení nemohou opustit a zařízení se nachází ve stejném obvodu jako jejich bydliště, mohou využít přenosnou volební schránku. Zařízení sociálních a zdravotních služeb mají povinnost aktivně zjišťovat zájem svých klientů o účast ve volbách, poskytnout jim potřebné informace a podporu. Ještě i v den voleb je možné požádat přímo okrskovou volební komisi o návštěvu členů komise s přenosnou volební schránkou.</p><p style="line-height: 17.92px; font-size: 12.8px;">Lidé se zdravotním postižením, kteří potřebují pomoc a podporu, protože např. nejsou schopni číst, psát nebo volební lístek složit do obálky a vhodit ho do volební schránky, mohou využít pomoci asistenta. Tím může být kdokoli, kdo má volební právo, pouze se nesmí jednat o člena volební komise.</p><p style="line-height: 17.92px; font-size: 12.8px;">V rámci monitorování práv osob se zdravotním postižením se chce ombudsmanka do budoucna zaměřit právě na naplňování volebního práva lidí se zdravotním postižením, zejména těch, kteří žijí v pobytových sociálních službách a jejichž svéprávnost byla omezena.</p>
