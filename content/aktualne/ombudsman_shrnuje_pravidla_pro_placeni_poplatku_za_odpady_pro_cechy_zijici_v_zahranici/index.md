---
title: "Ombudsman shrnuje pravidla pro placení poplatků za odpady pro Čechy
  žijící v zahraničí "
date: 2024-06-11T10:57:36.563Z
vystupy:
  - tz
perex: >
  <p>Případ rodiny dlouhodobě pobývající mimo Českou republiku vedl ombudsmana
  ke&nbsp;shrnutí základních pravidel spojených s poplatky za komunální odpad.
  V&nbsp;podobné situaci jako tato rodina se může ocitnout až 400 tisíc Čechů,
  kteří podle posledního sčítání lidu mají v&nbsp;Česku evidovaný trvalý pobyt,
  ale žijí v&nbsp;zahraničí. I ti totiž někdy musí poplatky za odpady
  v&nbsp;Česku platit. Měli by si proto vždy ověřit, jaký typ poplatku za odpady
  jejich obec vybírá, a koho od placení případně osvobozuje. Obecní úřad také
  mohou ve výjimečných případech požádat o prominutí poplatku.</p>
attachments:
  - title: Leták Komunální odpad
    file: https://www.ochrance.cz/letaky/komunalni-odpad/komunalni-odpad.pdf
  - title: Leták Komunální odpad-promíjení poplatku
    file: https://www.ochrance.cz/letaky/komunalni-odpad_promijeni-poplatku/komunalni-odpad_promijeni-poplatku.pdf
  - title: Zpráva o šetření sp. zn. 11814/2022/VOP
    file: https://eso.ochrance.cz/Nalezene/Edit/12438
---
<p>V Česku existují dva druhy poplatku za komunální odpad. Obec ve vyhlášce určí, který z nich bude vybírat. Podle toho se pak liší, kdo a za co musí platit. Právě druh poplatku je pro lidi pobývající v cizině zásadní.</p>

<p>U <a href="https://www.zakonyprolidi.cz/cs/1990-565#cast2-hlava7-dil3">&bdquo;poplatku za odkládání komunálního odpadu z&nbsp;nemovité věci&ldquo;</a> záleží na tom, zda člověk v obci skutečně žije. Výše poplatku se pak zpravidla odvíjí od objednaného objemu popelnic, případně od množství skutečně odkládaného odpadu. Tento poplatek v&nbsp;případě lidí&nbsp;za hranicemi nebývá problém.</p>

<p>Na druhou stranu u <a href="https://www.zakonyprolidi.cz/cs/1990-565#cast2-hlava7-dil2">&bdquo;poplatku za obecní systém odpadového hospodářství&ldquo;</a> nezáleží na množství produkovaného odpadu. Poplatníkem je každý, kdo má v&nbsp;obci evidovaný trvalý pobyt, tedy i lidé žijící ve skutečnosti v&nbsp;zahraničí.</p>

<p>Na povinnost platit tento druhý poplatek narazila i rodina, která se obrátila na ombudsmana. Konkrétně šlo o poplatky za dvě děti narozené a žijící s rodiči v zahraničí. V&nbsp;roce 2018, když bylo dětem dva a pět let, pro ně otec požádal o vydání osvědčení o českém státním občanství. Následoval automatizovaný proces: systém trvalý pobyt dětem zaevidoval na adresu otce, a to od data, kdy se narodily.</p>

<p>Magistrát následně začal za děti požadovat placení poplatků za odpady, a to již od roku 2017. Žádost otce o prominutí poplatků zamítl. <em>&bdquo;Dlouhodobě se zasazuji, aby v&nbsp;takových situacích obecní úřady poplatek promíjely. Rodiče nemohou zaevidování trvalého pobytu dětí k&nbsp;datu jejich narození nijak ovlivnit. To měl magistrát vzít v potaz při vyřizování žádosti otce o prominutí poplatků týkajících se dětí</em>,&ldquo; vysvětlil ombudsman Stanislav Křeček.</p>

<p>Stejně <a href="https://eso.ochrance.cz/Nalezene/Edit/12438">jako ombudsman</a> případ zhodnotil také krajský úřad. Na jeho popud pak svůj závěr změnil i magistrát. Poplatky nakonec vstřícně prominul za celé období mezi lety 2017 a 2021. Otec tak dostal zpátky víc než sedm tisíc korun, které za děti zaplatil.</p>

<p><em>&bdquo;Příběh této rodiny jasně dokládá, jak důležité je, aby lidé znali pravidla a hlídali si své povinnosti. Ovšem zároveň, je i ukázkou toho, že život může přinášet nečekané situace a úřady musí posuzovat konkrétní okolnosti každého případu,&ldquo;</em> uzavřel ombudsman. Poplatkům za odpady se podrobně věnuje v<a href="https://www.ochrance.cz/situace/bydleni/"> letácích</a> na svých webových stránkách.</p>

<blockquote>
<p><strong>Žijete v&nbsp;zahraničí a trvalý pobyt máte stále v&nbsp;České republice? Jak řešit poplatky za odpady:</strong></p>

<ul>
	<li>Zjistěte, jaký poplatek zavedla obec, kde máte evidovaný trvalý pobyt. Vyhlášky obce najdete ve <a href="https://sbirkapp.gov.cz/vyhledavani">Sbírce předpisů územních samosprávných celků</a> nebo na webu obce. Případně se zeptejte přímo na úřadě.

	<p>&lt;ul&gt; &lt;li&gt;Když zjistíte, že obec zavedla poplatek za obecní systém odpadového hospodářství, jste zde poplatníkem poplatku.&lt;/li&gt; &lt;/ul&gt; &lt;/li&gt; &lt;li&gt;Podívejte se do obecně závazné vyhlášky, jaká osvobození od poplatku obec zavedla. &lt;ul&gt; &lt;li&gt;Pokud zjistíte, že obec osvobozuje lidi žijící v&amp;nbsp;zahraničí, musíte obecnímu úřadu ohlásit, že je to i Váš případ. Musíte také úřadu doložit, že žijete v&amp;nbsp;zahraničí. Do kdy je třeba ohlášení podat, zjistíte také z&amp;nbsp;vyhlášky.&lt;/li&gt; &lt;li&gt;Tip navíc: Pokud máte dokumenty k&amp;nbsp;pobytu v&amp;nbsp;zahraničí v&amp;nbsp;cizím jazyce, jednání s&amp;nbsp;úřadem urychlíte, když je rovnou přeložíte do češtiny.&lt;/li&gt; &lt;/ul&gt; &lt;/li&gt; &lt;li&gt;V&amp;nbsp;případě, že se Vás netýká žádné osvobození od poplatku, existuje ještě možnost požádat obecní úřad o prominutí poplatku. Pamatujte ale, že prominutí poplatku je určeno jen pro výjimečné případy. Musíte proto úřadu popsat a doložit, proč právě Vám by měl obecní úřad poplatek prominout.&lt;/li&gt; &lt;li&gt;Pobýváte-li v&amp;nbsp;zahraničí dlouhodobě, zvažte také možnost ukončit trvalý pobyt v&amp;nbsp;České republice. To ale může mít vliv na další životní situace.&lt;/li&gt;</p>
	</li>
</ul>
</blockquote>
