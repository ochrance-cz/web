---
title: "Přeložili jsme aktualizovaná Evropská vězeňská pravidla – nově počítají
  i s povinným zveřejňováním zpráv kontrolních orgánů "
date: 2022-02-11T09:55:45.795Z
vystupy:
  - tz
perex: >
  <p>Zástupkyně ombudsmana zaslala Generálnímu řediteli Vězeňské služby český
  překlad aktualizovaných Evropských vězeňských pravidel. Tento dokument Výboru
  ministrů Rady Evropy shrnuje základní principy pro oblast vězeňství, ať už jde
  o podmínky pro výkon trestu, zdravotní péči nebo například standardy týkající
  se vedení a personálu věznic. Evropská vězeňská pravidla mají povahu
  doporučení, jde o takzvané <em>soft law</em>. Jejich význam spočívá v tom, že
  představují základní vodítka pro tvorbu, aplikaci a interpretaci
  vnitrostátních právních předpisů. Tyto dokumenty jsou živé, reagují na stále
  se měnící svět za mřížemi. Právě proto prochází čas od času aktualizací.</p>
---
<p>Současná aktualizace Evropských vězeňských pravidel v&nbsp;letech 2018 &ndash; 2020 přinesla změny v&nbsp;několika kapitolách včetně té věnované oblasti nezávislých kontrol věznic (pravidlo 93). Ty v&nbsp;České republice v&nbsp;rámci prevence špatného zacházení s&nbsp;lidmi omezenými na svobodě už 16 let vykonává veřejný ochránce práv. Aktualizovaná vězeňská pravidla jasně stanovují, že zprávy z&nbsp;nezávislých kontrol musejí být veřejně dostupné. Transparentní informování o podmínkách ve věznicích může napomoci odhalovat systémové chyby i předcházet nedůstojnému či nelidskému zacházení s&nbsp;vězněnými nebo jejich mučení.</p>

<p>Veřejný ochránce práv již dlouhodobě zprávy ze systematických&nbsp;návštěv věznic zveřejňuje na internetu v elektronické&nbsp;<a href="https://eso.ochrance.cz/">Evidenci stanovisek</a> (vyhledávání pomocí kategorie &bdquo;Oblast práva&ldquo;: 801 Detence &ndash; vězeňská zařízení). Vydal také souhrnné publikace jako <a href="https://www.ochrance.cz/uploads-import/Publikace/sborniky_stanoviska/Sbornik_Vezenstvi_II.pdf">Sborník stanovisek z&nbsp;oblasti vězeňství</a> (2019) nebo <a href="https://www.ochrance.cz/uploads-import/ochrana_osob/ZARIZENI/Veznice/Veznice-2016.pdf">Zprávu ze systematických návštěv věznic</a> (2016).</p>

<p>Evropská vězeňská pravidla například nově podrobněji rozvíjí vedení záznamů o vězněných osobách (pravidlo 15-16A), používání donucovacích prostředků (pravidlo 68) nebo zvláštních bezpečnostních opatření (pravidlo 53) jako je mimo jiné samostatné umístění (pravidlo 53A) nebo samovazba (pravidla 60.5 - 60.6).</p>

<p>Doporučení klade důraz na takzvanou dynamickou bezpečnost (pravidla 51.2 a 74), kdy je interakce mezi vězni a dozorci založená nejen na dodržování stanovených pravidel, ale i na profesionálních a korektních vztazích mezi vězni a personálem.</p>

<p><em>&bdquo;Evropská vězeňská pravidla se věnují také zacházení s vězněnými ženami. Věznice by měly nastavit pravidla přizpůsobená potřebám vězněných žen a zohledňovat například jejich pečovatelské povinnosti. Důležitá je také jejich ochrana před fyzickými a psychickými útoky,&ldquo;</em> vysvětluje zástupkyně ombudsmana Monika Šimůnková a dodává: <em>&bdquo;U cizích státních příslušníků se pak pravidla věnují například tomu, aby byli v&nbsp;jazyce, kterému rozumějí, informováni o právní pomoci nebo možnosti převedení výkonu trestu do jiné země.&ldquo;</em> &nbsp;</p>

<p>Dokument upravuje i podávání žádostí a stížností (pravidlo 70). Organizaci řízení a komunikaci ve věznicích se věnuje i část popisujících management (nové pravidlo 83). Podrobně také pravidla rozvíjí téma výběru, postavení, kvalifikace a odměňování personálu věznic (pravidla 71-89.2).</p>

<p>Po překladu Standardních minimálních pravidel OSN pro zacházení s&nbsp;vězněnými osobami (Pravidla Nelsona Mandely) z&nbsp;roku 2020 jsou Evropská vězeňská pravidla další zásadní dokument mezinárodního <em>soft law</em> z&nbsp;oblasti vězeňství přeložený, jejichž český překlad Kancelář veřejného ochránce práv přinesla.</p>

<p>Přílohy:</p>

<p><a href="https://www.ochrance.cz/uploads-import/ESO/EVP_CS_FIN.pdf">Evropská vězeňská pravidla</a> (2021)</p>

<p><a href="https://www.ochrance.cz/uploads-import/ochrana_osob/ZARIZENI/Veznice/Pravidla-Nelsona-Mandely.pdf">Standardní minimální pravidla OSN pro zacházení s&nbsp;vězněnými osobami (Pravidla Nelsona Mandely)</a> (2020)</p>

<p><a href="https://www.ochrance.cz/uploads-import/Publikace/sborniky_stanoviska/Sbornik_Vezenstvi_II.pdf">Sborník stanovisek z&nbsp;oblasti vězeňství</a> (2019)</p>

<p><a href="https://www.ochrance.cz/uploads-import/ochrana_osob/ZARIZENI/Veznice/Veznice-2016.pdf">Zpráva ze systematických návštěv věznic</a> (2016)</p>
