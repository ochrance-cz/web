---
title: "Belgické centrum pro rovné příležitosti spustilo kampaň proti nenávistným projevům a zveřejnilo první barometr odlišností"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2012/belgicke-centrum-pro-rovne-prilezitosti-spustilo-kampan-proti-nenavistnym-projevum-a-zvere/"
date: 2012-10-24
perex: "<p>Centrum odstartovalo kampaň proti nenávistným projevům na koncertních scénách. Taktéž vydalo svůj první Barometr odlišností, který zkoumá oblast zaměstnání.</p>"
---

<!-- imported from the old website -->

<p class="align-blok">Kampaň začala v průběhu letních prázdnin na hudebních festivalech a propagovala sdělení, že nenávistný projev a podněcování k násilí nepatří na belgická koncertní jeviště. Hlavním cílem této akce jsou pořadatelé koncertů.  V rámci kampaně obdrží CD, které vysvětluje jak zajistit uměleckou svobodu a současně respektovat antidiskriminační právo. Patnáct belgických umělců v rámci podpory kampaně natočilo propagační video, které spolu s dalšími informacemi naleznete <a title="Otevření do nového okna" href="http://www.pasdehainesurscene.be/" target="_blank">zde</a> .</p><p class="align-blok">Centrum taktéž vydalo svůj první Barometr odlišností (Diversity Barometr) – projekt, jehož cílem je vytvoření struktury dlouhodobých vědeckých nástrojů pro účely pravidelného hodnocení chování (tj. stupně diskriminace), postojů (tj. stupně tolerance), a skutečného začlenění (tj. stupně začlenění) v belgické společnosti. </p><p class="align-blok">Výsledky a zprávy vytvořené v rámci barometru jsou navrženy především pro potřeby politických představitelů a představitelek, dále také pro sociální partnery a členy občanské společnosti, stejně jako pro mezinárodní organizace jakožto pomocný materiál použitelný v rámci provádění monitoringu a vyhodnocování plnění závazků plynoucích z lidsko-právních úmluv. Centrum bude pravidelně podávat zprávy týkající se oblastí, v nichž se odlišnosti projevují v největší míře, tj. zaměstnání, přístup k bydlení a vzdělávání. Každé dva roky bude publikovat barometr zaměřený na jednu z těchto oblastí. První barometr zkoumá oblast zaměstnání. Další, který bude publikován v roce 2014, bude na téma bydlení a v roce 2016 přijde na řadu barometr z oblasti vzdělávání. Počínaje rokem 2018 začne nový cyklus s barometrem na téma zaměstnání, který bude porovnávat výsledky po uplynutí šesti let.</p><p>Výzkumné zprávy barometru z oblasti zaměstnání jsou dostupné <a title="Otevření do nového okna" href="http://www.diversiteit.be/?action=onderdeel&amp;onderdeel=293&amp;titel=Cijfers+Arbeid+en+Tewerkstelling&amp;setLanguage=2" target="_blank">zde</a>  a shrnutí <a title="Otevření do nového okna" href="http://www.diversiteit.be/?action=onderdeel&amp;onderdeel=293&amp;titel=Diversity+Barometer" target="_blank">zde</a> .</p>
