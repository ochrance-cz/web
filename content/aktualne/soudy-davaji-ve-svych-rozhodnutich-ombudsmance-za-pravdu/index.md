---
title: "Soudy dávají ve svých rozhodnutích ombudsmance za pravdu"
vystupy:
  - tz
oldUrl: "/aktualne/tiskove-zpravy-2019/soudy-davaji-ve-svych-rozhodnutich-ombudsmance-za-pravdu"
date: 2019-09-25
perex: "<p>Během uplynulých pěti let české soudy ve více než 450 rozhodnutích zmínily nebo využily stanovisko ombudsmana. V drtivé většině případů přitom rozhodly v souladu se závěry ombudsmana.</p>"
---

<!-- imported from the old website -->

<p><i>“Ombudsman nemá mnoho možností, jak své stanovisko nebo doporučení prosadit. Obvykle musí úřady přesvědčit svou argumentací a je v tomto celkem, i když ne stoprocentně úspěšný. Funguje jako určitá zkratka v procesu odhalování chyb, kterou však úřady ke své škodě bohužel ne vždy využívají. Pokud úřady neustoupí, musí některé spory mezi občanem a úřady řešit správní soud. Jak ukázaly výsledky naší analýzy, pokud je u soudu stanovisko ombudsmana zmíněno, je obvykle rozhodnuto v souladu s ním. Soudy tedy na konci často potvrdí to, co říkal ombudsman už na začátku. V uplynulých letech se jedná celkem o 450 soudních rozhodnutí správních soudů, kde bylo naše stanovisko alespoň zmíněno,”</i> vysvětluje ombudsmanka Anna Šabatová.</p> <p>Pokud bylo v řízení stanovisko ombudsmana některou ze stran předneseno, nebo si je sám soud dohledal, je obvykle (244 případů) rozhodnuto v souladu se stanoviskem ombudsmanky. Pouze v menšině případů (39) se soud s názorem ombudsmana neztotožnil. V dalších případech se soud stanoviskem zabýval, ale pro daný případ ho nemohl využít. Počet rozhodnutí, kdy je ombudsman zmíněn, přitom rok od roku stoupá. V roce 2008 bylo slovo „ochránce“ uvedeno pouze v 27 rozhodnutích, v roce 2013 v 65 a v roce 2018 to bylo již 167 rozhodnutí soudů.</p> <p><i>“Nejčastěji uplatňuje stanovisko ombudsmana před soudem poškozený občan (245 případů), který se coby žalobce domáhá nápravy. Ombudsman tak funguje v souladu s účelem, pro který byl zřízen a pomáhá občanům domoci se svých práv. V menšině případů (60) využívají stanoviska ombudsmana na sovu podporu dotčené úřady. Ve 134 případech si pak stanovisko ombudsmana vyhledal z vlastní iniciativy soud,”</i> uvádí ombudsmanka Anna Šabatová.</p> <p>Stanoviska ombudsmana jsou již čtyři roky veřejně přístupné na webových stránkách ombudsmana, kde jsou případy v anonymizované podobě přístupné v <a href="https://eso.ochrance.cz/Vyhledavani/Search" target="_blank">Evidenci stanovisek ochránce (ESO)</a>. Zde se lze seznámit se závěry všech dosavadních českých ombudsmanů ve všech oblastech práva, jimiž se zabývají.</p><p><img src="https://www.ochrance.cz/uploads/RTEmagicC_graf_1_-_pocet_rozhodnuti_ombudsmana_pred_soudy.png.png" width="585" height="346" alt="" /></p><p></p><p><img src="https://www.ochrance.cz/uploads/RTEmagicC_graf_2_-_ktera_strana_vznesla_rozhodnuti_ombudsmana_pred_soud.png.png" width="587" height="345" alt="" /></p>
