---
title: "Škola chtěla po rastafariánském chlapci, aby si ostříhal dredy. Tím ho však diskriminovala."
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2018/skola-chtela-po-rastafarianskem-chlapci-aby-si-ostrihal-dredy-tim-ho-vsak-diskriminovala/"
date: 2018-11-01
perex: "<p>Podle britské Komise pro rovnost a lidská práva (EHRC) se škola dopustila diskriminace, jelikož chlapcovy dredy jsou součástí jeho rastafariánského náboženského vyznání.</p>"
---

<!-- imported from the old website -->

<p>Dvanáctiletý chlapec z Velké Británie Chikayzea Flanders začal v září minulého roku navštěvovat londýnskou chlapeckou školu. Hned první den ho škola upozornila, že dredy, které nosí, nejsou v souladu se školními pravidly ohledně vzhledu a oblečení žáků, a musí se proto nechat ostříhat. Kvůli porušení těchto pravidel probíhala chlapcova výuka izolovaně od ostatních žáků. Do vyučování s ostatními se mohl vrátit až poté, co by si nechal dredy ostříhat. Škola mu navíc pohrozila, že pokud se neostříhá, může být i vyloučen.</p> <p>Chlapcova matka Tuesday Flanders se snažila vedení školy vysvětlit, že dredy nejsou pro jejího syna pouhým módním účesem, nýbrž znakem rastafariánského náboženství, které vyznávají. Z tohoto důvodu by se měla na chlapce vztahovat výjimka a škola by mu měla dredy povolit. Škola však toto nereflektovala a dál tvrdila, že se chlapec musí nechat ostříhat. Chlapec tak ovšem neučinil a po měsíci školu sám opustil. Paní Flanders se následně obrátila na Komisi pro rovné zacházení a lidská práva (Equality and Human Rights Commission, dále v textu „Komise“). </p> <p>Podle Komise má chlapec právo vyjádřit svoje náboženské přesvědčení a zároveň mít přístup ke vzdělání. Škola se tudíž svými rigidními pravidly ohledně oděvu a vzhledu dopustila nepřímé diskriminace. Vedení školy nakonec uzavřelo s paní Flanders mimosoudní dohodu a přislíbilo revizi svých pravidel. Škola dále nabídla, že pokud si chlapec bude přát, může se vrátit. Dredy ale musí mít svázané tak, aby se nedotýkaly límce školní uniformy, případně mohou být zakryty vhodnou látkou, jejíž barvu musí škola odsouhlasit.</p> <p>Komise doufá, že se ostatní školy tímto případem inspirují a upraví pravidla vzhledu a oblékání tak, aby k diskriminaci dětí na základě rasy či náboženského vyznání nedocházelo.</p> <p>Tím ale celý případ neskončil. Po zveřejnění případu v médiích vydala uvedená chlapecká škola prohlášení, ve kterém popřela obsah dohody a sdělila, že bude i nadále po žácích vyžadovat dodržování stávajících pravidel.</p> <p> </p> <p>Více informací například zde:</p> <p><a href="https://www.equalityhumanrights.com/en/our-work/news/school-discriminated-against-rastafarian-boy-telling-him-cut-his-dreadlocks" target="_blank">https://www.equalityhumanrights.com/en/our-work/news/school-discriminated-against-rastafarian-boy-telling-him-cut-his-dreadlocks</a></p> <p><a href="https://www.telegraph.co.uk/education/2018/09/12/schools-may-no-longer-ban-pupils-having-dreadlocks-rastafarian/" target="_blank">https://www.telegraph.co.uk/education/2018/09/12/schools-may-no-longer-ban-pupils-having-dreadlocks-rastafarian/</a></p>
