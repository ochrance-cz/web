---
title: "Výroční zpráva o ochraně před špatným zacházením v roce 2014"
tags:
  - Tisková zpráva
oldUrl: "/aktualne/tiskove-zpravy-2015/vyrocni-zprava-o-ochrane-pred-spatnym-zachazenim-v-roce-2014"
date: 2015-05-12
perex: "<p>Vůbec poprvé vydala veřejná ochránkyně práv samostatnou výroční zprávu o své činnosti jako národního preventivního mechanismu České republiky (NPM). Shrnuje v ní celoroční poznatky z návštěv zařízení, v nichž mohou být lidé vystaveni špatnému zacházení.</p>"
---

<!-- imported from the old website -->

<p>Až dosud byly informace o činnosti v oblasti ochrany práv osob omezených na svobodě součástí Souhrnné zprávy o činnosti veřejného ochránce práv pro Poslaneckou sněmovnu.</p><p>Při výběru míst, která navštíví, má ochránkyně úplnou volnost a zpráva hned v úvodních kapitolách vysvětluje způsob, jakým jsou zařízení pro návštěvu vybírána. </p><p>Samostatnou kapitolu věnuje veřejná ochránkyně práv zvláštním tématům, na která se v prevenci špatného zacházení obzvlášť zaměřila. Jedná se například o péči o osoby trpící demencí, chybějícímu vymezení podmínek tzv. sociální detence, trestnímu postihu špatného zacházení.</p><p>Působnost veřejného ochránce práv jako českého NPM je širší, než jak ji definuje Opční protokol k Úmluvě proti mučení a jinému krutému, nelidskému či ponižujícímu zacházení nebo trestání. Zákon o veřejném ochránci práv totiž stanoví, že ochránce provádí systematické preventivní návštěvy míst, kde se nacházejí nebo se mohou nacházet osoby omezené na svobodě, a to až už veřejnou mocí nebo v důsledku své závislosti na poskytované péči. Ilustruje to i výroční zpráva NPM za rok 2014, která zahrnuje na jednu stranu návštěvy policejních cel, věznic či zařízení pro cizince, ale zároveň i návštěvy zařízení sociálních služeb, zdravotnických zařízení a zařízení institucionální výchovy. </p><p>První samostatná výroční zpráva českého národního preventivního mechanismu byla rozeslána úřadů, odborným společnostem a expertům u nás i v zahraničí.</p><p><a title="Otevření do nového okna" href="https://www.ochrance.cz/fileadmin/user_upload/ochrana_osob/Zpravy-vyrocni/NPM-2014_CZ_ENG.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Zpráva veřejné ochránkyně práv jako národního preventivního mechanismu za rok 2014</a> (1.1 MB, Adobe Acrobat dokument)</p>
