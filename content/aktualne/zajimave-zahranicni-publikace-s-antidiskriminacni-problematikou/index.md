---
title: "Zajímavé zahraniční publikace s antidiskriminační problematikou"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/zajimave-zahranicni-publikace-s-antidiskriminacni-problematikou/"
date: 2013-05-10
perex: "<p>Oddělení rovného zacházení Kanceláře ombudsmana upozorňuje státní orgány, samosprávy, nevládní organizace a odbornou veřejnost na vydání několika zajímavých zahraničních studií z pera Equinetu, Agentury EU pro základní práva a dalších evropských subjektů zabývajících se ochranou před diskriminací. </p>"
---

<!-- imported from the old website -->

<h5>Equinet</h5><p class="align-blok">Equinet se v souvislosti s připravovanou evaluační zprávou Evropské komise o implementaci  rasové směrnice (2000/43/ES) věnoval problematice rasové diskriminace. Ve zprávě „Equality bodies combating discrimination on the ground of racial and ethnic origin“ z prosince 2012 prezentuje, jak evropská antidiskriminační tělesa bojují s diskriminací založenou na rase či etnickém původu.  Studie se věnuje jak otázkám definičním (individuální či institucionalizovaná rasová diskriminace), tak i otázkám praktickým. Pojmenovává kupříkladu inovativní přístupy v jednotlivých členských státech (jak v oblasti litigace a výzkumu, tak i v komunikaci s veřejností a médii) a zejména hledá návod, jak přimět zranitelné skupiny k podávání podnětů, stížností či žalob proti diskriminaci. Společným jmenovatelem v téměř všech státech je totiž tzv. „under-reporting“. </p><p>Studie je dostupná on line (v angličtině) <a title="Otevření do nového okna" href="http://www.equineteurope.org/Equality-Bodies-Combating" target="_blank">zde</a> .</p><p class="align-blok">Další publikace Equinetu „Equality Law in Practice“ vydaná v březnu 2013 dokládá práci jedné z jeho pracovních skupin sítě evropských antidiskriminačních těles, která sdružuje právníky z jednotlivých equality bodies. Pracovní skupina řešila několik diskriminačních kauz (z Velké Británie, Rakouska a Švédska). Konkrétně šlo o případ tzv. odvozené diskriminace na základě rodičovství v oblasti zaměstnávání, diskriminace v přístupu k zaměstnání a obecnímu bydlení z důvodu národnosti a ztráty zaměstnání z důvodu věku.</p><p class="align-blok">Studie jednoznačně poukazuje na skutečnost, že na tentýž právní problém nahlíží jednotlivá antidiskriminační tělesa různě. Výklad směrnic ve světle národní právní úpravy není jednotný a obětem diskriminace se v různých členských státech dostává různého stupně ochrany. V materiálu jsou zapracovány i poznatky veřejného ochránce práv.</p><p>Studie je dostupná on line (v angličtině) <a title="Otevření do nového okna" href="http://www.equineteurope.org/New-Equality-Law-in-Practice" target="_blank">zde</a> .</p><p class="align-blok">Poslední materiál Equinetu, který byl vydán dne 30. dubna 2013, popisuje, jak jednotlivá tělesa pro rovné zacházení v členských státech podporují dobrou praxi poskytovatelů zboží a služeb (veřejného i soukromého charakteru). Studie vznikla na základě práce irského equality body a obsahuje rovněž praktické příklady z jiných členských států (Rakousko, Německo, Malta, Dánsko). Všechny aktivity a projekty mají přitom společného jmenovatele. Je jím prevence a potírání diskriminačního jednání již na počátku rozvíjení aktivit v oblasti poskytování zboží a služeb. Pro ochránce je studie přínosem zejména s ohledem na povahu individuálních projektů, které se v jiných členských státech zaměřily i na jednání samosprávy (jako zaměstnavatele, zřizovatele různých prospěšných institucí a poskytovatele veřejných služeb).</p><p class="align-blok">Příručka dobré praxe nazvaná „Equality bodies supporting good practice by service providers“ je v anglickém jazyce dostupná <a title="Otevření do nového okna" href="http://www.equineteurope.org/IMG//pdf/supporting_good_practice_by_service_providers_final_-_32_pages_.pdf" target="_blank">zde</a> .</p><p class="align-blok">Při příležitosti specializovaného semináře, který se bude dne 16. května 2013 v Bruselu, Equinet vydá zprávu, jež se týká implementace rasové (2000/43/ES) a rámcové směrnice pro oblast zaměstnání a povolání (2000/78/ES). Tato zpráva bude předložena Evropské komisi v rámci pravidelného evaluačního intervalu (srov. čl. 17, resp. čl. 19 citovaných směrnic). Na vzniku této zprávy se svými poznatky a doporučeními podílel i veřejný ochránce práv a bude jí věnován zvláštní příspěvek v této rubrice.</p><h5>Agentura EU pro základní práva</h5><p class="align-blok">Přístup obětí diskriminace k justici. To je téma jedné z výzkumných studií Agentury EU pro základní práva. Zpráva popisuje, jaké překážky musí v 8 vybraných členských státech překonat oběť diskriminace, aby mohla uplatnit svá práva u nezávislého a nestranného soudu. Hledá také odpovědi na otázku, jaká opatření přijaly státy za účelem zlepšení přístupu obětí diskriminace ke spravedlivému procesu před soudem.</p><p>Studie je dostupná on line (v <a title="Otevření do nového okna" href="http://fra.europa.eu/sites/default/files/fra_uploads/1520-report-access-to-justice_EN.pdf" target="_blank">angličtině</a> , <a title="Otevření do nového okna" href="http://fra.europa.eu/sites/default/files/report-access-to-justice-legal_de.pdf" target="_blank">němčině</a> , <a title="Otevření do nového okna" href="http://fra.europa.eu/sites/default/files/report-access-to-justice-legal_fr_0.pdf" target="_blank">francouzštině</a> ).</p><p>Stručné informace (factsheet) v češtině <a title="Otevření do nového okna" href="http://fra.europa.eu/sites/default/files/fra-factsheet_access_to_justice_cs.pdf" target="_blank">zde</a> . </p><p class="align-blok">Nejnovější studie FRA „Inequalities and multiple discrimination in access to and quality of healthcare“ se věnuje nerovnému zacházení v přístupu ke zdravotní péči z více diskriminačních důvodů (např. věk, pohlaví, etnický původ). Zpráva doplňuje zprávu agentury FRA z roku 2011 nazvanou „EU-MIDIS Zaměřeno na údaje 5: Vícenásobná diskriminace“ (EU-MIDIS Data in Focus 5: Multiple Discrimination), která se soustředí na zkušenosti respondentů etnického nebo přistěhovaleckého původu s vícenásobnou diskriminací v porovnání s obecnou populací. </p><p class="align-blok">Studie vydaná v únoru 2013 analyzuje překážky a zkušenosti jednotlivých osob s vícenásobnou diskriminací ve zdravotní péči a způsob, jakým tyto překážky a zkušenosti mohou bránit v přístupu ke službám zdravotní péče. Klade si za cíl přispět k diskusím o přijetí navržené horizontální směrnice EU, která by rovnou ochranu před diskriminací založenou na věku, zdravotním postižení, náboženském vyznání nebo přesvědčení a sexuální orientaci rozšířila na všechny oblasti, včetně zdravotní péče.</p><p>Studie je dostupná on line (v angličtině) <a title="Otevření do nového okna" href="http://fra.europa.eu/sites/default/files/inequalities-discrimination-healthcare_en.pdf" target="_blank">zde</a> .</p><p>Stručné informace (factsheet) v češtině <a title="Otevření do nového okna" href="http://fra.europa.eu/sites/default/files/factsheet-inequalities-discrimination-healthcare_cs_0.pdf" target="_blank">zde</a> .</p><h5>European Network of Legal Experts in the non-discrimination field</h5><p class="align-blok">Cenným materiálem (přede<a name="_GoBack"></a>vším pro odbornou veřejnost) je i publikace „Vývoj a dopad judikatury Soudního dvora Evropské Unie na směrnice 2000/48/ES and 2000/78/ES“ (The Evolution and Impact of the case-law of the Court of Justice of the European Union on Directives 2000/48/EC and 2000/78/EC) od britského právníka Colm O´Cinneide. Studie, jak je z názvu patrné, nabízí podrobný vhled do judikatury Soudního dvora a především si všímá, jakým způsobem jeho jednotlivá rozhodnutí ovlivnila interpretaci shora citovaných směrnic napříč členskými státy (tedy zkoumá i dopady na národní judikaturu). Publikace přitom zachycuje právní a judikaturní stav k 30. srpnu 2012.</p><p>Publikace je v angličtině dostupná <a title="Otevření do nového okna" href="http://www.migpolgroup.com/public/docs/Evolution%20and%20Impact%20EN.pdf" target="_blank">zde</a> .</p><h5>The Migration Policy Group a Human European Consultancy</h5><p class="align-blok">Důležitým pracovním materiálem pro zvýšení povědomí o diskriminaci je manuál o situačním testování určený nevládním organizacím. Manuál shrnuje v přehledné formě antidiskriminační legislativu a institucionální rámec ochrany před diskriminací. Obsahuje praktické informace (školící moduly) o strategiích, partnerstvích na celostátní i lokální úrovni, komunikaci s médii a monitoringu. Vysvětluje význam situačního testování při získávání důkazů o diskriminačním jednání a podává informace o tom, proč by měly být nevládní organizace aktivní i v této společenské otázce. V manuálu jsou také obsaženy praktické (diskriminační) případy, s nimiž se mohou setkat nevládní organizace v terénu.</p><p>Manuál pro nevládní organizace je v češtině dostupný <a title="Otevření do nového okna" href="http://www.migpolgroup.com/public/docs/Czech%20Republic.pdf" target="_blank">zde</a> .</p>
