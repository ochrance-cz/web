---
title: "V pondělí bude Kancelář ombudsmanky svítit modře"
vystupy:
  - tz
oldUrl: "/aktualne/tiskove-zpravy-2018/v-pondeli-bude-kancelar-ombudsmanky-svitit-modre"
date: 2018-03-29
perex: "<p>Na Velikonoční pondělí večer se budova Kanceláře veřejného ochránce práv na Údolní 39 v Brně rozsvítí modře. Na tento den totiž připadá Světový den zvýšení povědomí o autismu.</p>"
---

<!-- imported from the old website -->

<p><span style="font-size: 12.8px;">2. dubna se lidé i instituce na celém světě zapojují do kampaně „Light it up blue!“, oblékají do modrého, rozsvěcují modré žárovky a celé budovy osvětlují modrým světlem. Modrá je totiž barvou komunikace a sebevyjádření, což je právě jedna z oblastí, ve které mají lidé s poruchou autistického spektra největší potíže. V České republice iniciativu nazvanou </span><a href="http://www.nadejeproautismus.cz/osveta/cesko-sviti-modre/" style="font-size: 12.8px;">Česko svítí modře</a><span style="font-size: 12.8px;"> zaštiťuje organizace Naděje pro autismus. Letos se k ní připojila i ombudsmanka, takže v pondělí 2. dubna se v cca 19:30 budova, v níž sídlí, na celou noc rozsvítí modře.</span></p> <p>Ombudsmanka se s problémy lidí trpících autismem až dosud setkávala v rámci jednotlivých stížností. V poslední době šlo především o problematiku dostupnosti sociálních služeb pro lidi s autismem a také o problematiku lékařské péče u pacientů s autismem (zejména stomatologická péče, a to obzvlášť v případech, kdy je nutná narkóza). Ombudsmanka se proto rozhodla zaměřit se na tato témata systematicky v rámci své nové působnosti jako monitorovací orgán pro práva osob se zdravotním postižením. Zahájila výzkumy, které by měly zmapovat a popsat situaci v této oblasti v rámci celé republiky.</p><p> Odhaduje se, že v České republice žije až 200 000 osob s různou mírou a formou autismu.</p>
