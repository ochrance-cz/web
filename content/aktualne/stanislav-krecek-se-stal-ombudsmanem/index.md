---
title: "Stanislav Křeček se stal ombudsmanem"
vystupy:
  - tz
oldUrl: "/aktualne/tiskove-zpravy-2020/stanislav-krecek-se-stal-ombudsmanem/"
date: 2020-02-19
perex: "<p>Složením slibu do rukou místopředsedy Poslanecké sněmovny se JUDr. Stanislav Křeček dnešním dnem stal veřejným ochráncem práv. Nahradil ve funkci Annu Šabatovou, jejíž šestiletý mandát skončil.</p>"
---

<!-- imported from the old website -->

<p>Stanislav Křeček až do začátku prosince loňského roku zastával pozici zástupce ombudsmanky, takže se po dvou měsících vrací do Kanceláře veřejného ochránce práv v Brně jako ombudsman.</p> <p>Narodil se 20. května 1938 v Praze. Vystudoval průmyslovou školu geologickou, výtvarnou školu a Právnickou fakultu Univerzity Karlovy. Po jejím absolvování se stal soudním čekatelem u Městského soudu v Praze. Poté, co byl v 70. letech 20. století nucen z politických důvodů justici opustit, pracoval jako výtvarník, geolog, horník, dělník aj. Od roku 1990 se věnoval advokacii. </p> <p>V letech 2006 – 2010 zasedal v zastupitelstvu Městské části Praha 2. Od roku 1998 do dubna 2013 byl poslancem za ČSSD v Poslanecké sněmovně Parlamentu ČR.</p> <p>3. dubna 2013 byl zvolen zástupcem veřejného ochránce práv a v souladu se zákonem se poslaneckého mandátu vzdal. Funkci zástupce veřejného ochránce práv vykonával od 5. 4. 2013 do 3. 12. 2019.</p> <p>12. února 2020 byl Poslaneckou sněmovnou zvolen veřejným ochráncem práv a složením slibu do rukou místopředsedy Poslanecké sněmovny se dne 19. 2. 2020 ujal funkce.</p> <p>Jako zástupce veřejné ochránkyně práv v letech 2013 – 2019 se věnoval zejména problematice stavebního řádu, státní správy soudů, ochraně spotřebitele, pozemkovému právu a činnosti katastrálních úřadů, problematice pozemních komunikací, práva na informace, přestupkům aj. Za dobu svého mandátu vyřídil více než 12 000 podnětů. Nezákonný postup, nečinnost nebo jiné pochybení úřadu zjistil v 1500 případech. Prakticky vždy se mu ale podařilo zajistit nápravu, pouze v 57 případech už náprava nebyla možná, případně ji úřad odmítl a nepomohlo ani zveřejnění případu nebo informování nadřízeného úřadu. Jen ve stavebnictví se věnoval více než 3000 stížností. Upozorňoval např. na problémy vznikající častými změnami zákona a kritizoval jejich kontraproduktivnost. Zaměřil se rovněž na problematiku černých staveb a užívání staveb v rozporu s kolaudačním rozhodnutím. Fakticky otevřel debatu o potřebě koordinovaného postupu úřadů a systémového řešení v souvislosti s týráním zvířat a případy nezvládnutých chovů nejen exotických zvířat. V oblasti ochrany spotřebitele se mu např. v rámci připomínkového řízení ke změně zákona o ochraně spotřebitele podařilo dosáhnout zakotvení práva ukončit účast v procesu mimosoudního řešení sporu výlučně pro spotřebitele. Dlouhodobě upozorňoval na průtahy v soudních řízeních. např. po opakované kritice Ministerstvo spravedlnosti přislíbilo personálně posílit odbor odškodňování. Docházelo totiž k paradoxním situacím, kdy lidé, kteří byli vystaveni průtahům v soudních řízeních a měsíce i roky žili v nejistotě a čekání na rozhodnutí, byli následně vystaveni dalším průtahům i ze strany ministerstva, které žádali o odškodnění.</p>
