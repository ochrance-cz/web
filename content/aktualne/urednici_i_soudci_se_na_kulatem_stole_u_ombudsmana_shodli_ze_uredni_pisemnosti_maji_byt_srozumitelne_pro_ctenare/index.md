---
title: Úředníci i soudci se na kulatém stole u ombudsmana shodli, že úřední
  písemnosti mají být srozumitelné pro čtenáře
date: 2022-10-19T09:00:52.769Z
vystupy:
  - tz
perex: >
  <p><strong>O kolik času, energie a&nbsp;nervů přicházíme, když lidé nerozumějí
  tomu, co jim jako úředníci píšeme? A&nbsp;kolik by ušetřil stát, kdyby byly
  úřední texty pochopitelné? O&nbsp;srozumitelném psaní jsme minulý pátek
  v&nbsp;Kanceláři ombudsmana jednali s&nbsp;úředníky, soudci a&nbsp;dalšími
  odborníky. Představili jsme jim i&nbsp;návrh praktické příručky srozumitelného
  psaní pro&nbsp;úředníky.</strong></p>
attachments:
  - title: Tisková zpráva - srozumitelnost
    file: https://www.ochrance.cz/aktualne/urednici_i_soudci_se_na_kulatem_stole_u_ombudsmana_shodli_ze_uredni_pisemnosti_maji_byt_srozumitelne_pro_ctenare/tz_srozumitelnost.pdf
---
<p><img alt="logo_nf.png" src="https://www.ochrance.cz/aktualne/urednici_i_soudci_se_na_kulatem_stole_u_ombudsmana_shodli_ze_uredni_pisemnosti_maji_byt_srozumitelne_pro_ctenare/logo_nf.png" />Srozumitelností se zabýváme dlouhodobě. Máme zkušenosti s&nbsp;texty úřadů, na&nbsp;něž si lidé stěžují, a&nbsp;také jsme zkoumali a testovali, jak lidé rozumějí našim vlastním textům. Naše zjištění jsme převedli do pravidel srozumitelného psaní a spolu s praktickými příklady je shrnuli v&nbsp;příručce určené úředníkům nazvané &bdquo;Jak psát srozumitelné úřední texty&ldquo;. Do její finální podoby nyní zapracujeme i připomínky a nápady, které zazněly od odborníků na kulatém stole.<a href="#_ftn1"><strong><strong>[1]</strong></strong></a></p>

<p><img alt="srozumitelnost_-_vyber_pravidel.png" src="https://www.ochrance.cz/aktualne/urednici_i_soudci_se_na_kulatem_stole_u_ombudsmana_shodli_ze_uredni_pisemnosti_maji_byt_srozumitelne_pro_ctenare/srozumitelnost_-_vyber_pravidel.png" /></p>

<p>V diskuzi o příručce i srozumitelnosti obecně jsme se u kulatého stolu s úředníky a soudci shodli, že úřední písemnosti mají být srozumitelné v&nbsp;první řadě pro čtenáře. Právě na&nbsp;čtenáře musí autoři při&nbsp;psaní textů myslet na&nbsp;prvním místě. Veřejná správa je služba a&nbsp;musí být srozumitelná těm, kterým slouží. Srozumitelnosti úředních textů se dosud nevěnovalo mnoho pozornosti a&nbsp;to je třeba změnit. &bdquo;<em>Chceme, nebo nechceme být srozumitelní? Chceme věci vyjasňovat, nebo zdůrazňovat svou exkluzivitu, výlučnost, postavení, funkci, status a&nbsp;expertní povahu své činnosti</em>?&ldquo;, zeptal se ve&nbsp;svém příspěvku soudce Nejvyššího správního soudu Josef Baxa.</p>

<p><em>&bdquo;To, co je v&nbsp;příručce, by se dalo použít hned, ale nejdřív musíme všichni změnit přístup,&ldquo;</em> řekl Josef Vedral, spoluautor správního řádu a&nbsp;autor nejpoužívanějšího komentáře k&nbsp;němu. Pro&nbsp;mnoho úřadů i&nbsp;úředníků bude srozumitelné psaní skutečně vyžadovat změnu přístupu, aby psali přístupnějším jazykem, nepsali zbytečnosti, a&nbsp;naopak napsali čtenářům to, co jim pomůže. A&nbsp;přitom musí zároveň dbát na&nbsp;to, aby byl jejich text právně přesný. To je skutečně náročný úkol, který vyžaduje podporu jejich vedení.</p>

<p>&bdquo;<em>Mám radost z&nbsp;podpory srozumitelného psaní</em>,&ldquo; uvedl Jaroslav Švoma, který v&nbsp;Kanceláři ombudsmana vede odbor metodiky a&nbsp;analýzy. <em>&bdquo;Teď nás čeká práce na&nbsp;konečném znění příručky a&nbsp;na&nbsp;propagaci srozumitelnosti v&nbsp;jednotlivých rezortech i&nbsp;úřadech</em>.&ldquo; Ombudsman Stanislav Křeček již oslovil některé ministry a&nbsp;požádal je o&nbsp;podporu při&nbsp;prosazování srozumitelného psaní. <em>&bdquo;Je důležité, aby informace poskytované lidem byly nejen dostupné snadno elektronicky na jednom místě, ale aby byly i srozumitelné. Domnívám se, že pokud nebude podmínka srozumitelnosti splněna, nebude důležité, že jsou portály veřejné služby snadno dostupné a uživatelsky přívětivé,&ldquo;</em> shrnul ombudsman v&nbsp;dopise ministrovi pro&nbsp;místní rozvoj a&nbsp;místopředsedovi vlády pro&nbsp;digitalizaci Ivanu Bartošovi.</p>

<p>&nbsp;</p>

<hr />
<p><a href="#_ftnref1"><strong><strong>[1]</strong></strong></a> Kulatý stůl je realizován prostřednictvím projektu Posílení aktivit veřejného ochránce práv v ochraně lidských práv (směrem k ustavení Národní lidskoprávní instituce v ČR), číslo projektu LP-PDP3-001. Projekt je součástí Programu lidská práva financovaného z Norských fondů 2014-2021 prostřednictvím Ministerstva financí ČR.</p>

<p>&nbsp;</p>

<p>&nbsp;</p>
