---
title: "Aktuální příběhy diskriminace napříč Evropou: vyšlo nové číslo European Anti-Discrimination Law Review"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/aktualni-pribehy-diskriminace-napric-evropou-vyslo-nove-cislo-european-anti-discriminat/"
date: 2013-12-23
perex: "<p>Sedmnácté číslo European Anti-Discrimination Law Review, které vyšlo v listopadu 2013, přináší novinky, analýzy a informace o vývoji antidiskriminačního práva v členských státech Evropské unie, bývalé jugoslávské republice Makedonii, Turecku, Islandu, Lichtenštejnsku a Norsku. Aktuální číslo reflektuje stav k 15. červnu 2013. </p>"
---

<!-- imported from the old website -->

<p class="align-blok"><strong>HK Danmark (Ring and Skouboe Werge): Interpretace unijní úpravy práva na rovné zacházení ve světle Úmluvy OSN o právech zdravotně postižených osob (str. 13). </strong></p><p class="align-blok">Lisa Waddington, koordinátorka pro zdravotní postižení v rámci Evropské sítě právních expertů na antidiskriminační právo a profesorka na Maastrichtské univerzitě, analyzuje nález Soudního dvora EU v aktuální kauze spojených případů C-335/11 a C-337/11, HK Danmark. Soudní dvůr EU se v této věci vypořádává s výkladem pojmů „zdravotní postižení“ a „přiměřené uspořádání“ ve světle Úmluvy OSN o právech zdravotně postižených osob. </p><p><strong>Šetření diskriminace zahajovaná ex officio: postavení inspektorátů práce a jiných těles (str. 25).</strong></p><p class="align-blok">Janka Debrecéniová, odbornice Evropské sítě právních expertů na antidiskriminační právo pro Slovensko a advokátka, porovnává šetření ve věcech tvrzené diskriminace zahajovaná z úřední povinnosti. Srovnání zahrnuje různá tělesa, např. inspektoráty práce či orgány pro prosazování práva na rovné zacházení, ve 33 zemích Evropy participujících na Evropské síti právních expertů na antidiskriminační právo. </p><p class="align-center align-bottom align-blok">Dále v časopise najdete aktuální případy diskriminace z jednotlivých států. Česká republika je opět kritizována, tentokráte Komisařem Rady Evropy pro lidská práva, za přístup ke vzdělávání. Komisař ve své zprávě o postavení Romů a zdravotně postižených osob v České republice, dospívá k závěru, že pět let po rozsudku D. H. se situace Romů v oblasti vzdělávání stále nezlepšila (str. 55). Za zmínku stojí, že rovněž aktualita ze Slovenska se zabývá segregací Romů ve vzdělávání (str. 81). </p><p class="align-blok">European Anti-discrimination Law Review vychází v angličtině dvakrát ročně a naleznete ho <a title="Otevření do nového okna" href="http://www.non-discrimination.net/content/media/Review%2017%20EN%20web%20version.pdf" class="-" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p class="align-blok">Rozsudek Soudního dvora EU ve spojených věcech C-335/11 a C-337/11, naleznete v češtině <a title="Otevření do nového okna" href="http://curia.europa.eu/juris/document/document.jsf?text=&amp;docid=136161&amp;pageIndex=0&amp;doclang=CS&amp;mode=lst&amp;dir=&amp;occ=first&amp;part=1&amp;cid=547476" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p><p class="align-blok">Zprávu Komisaře Rady Evropy pro lidská práva zaměřenou na postavení Romů a zdravotně postižených osob naleznete v angličtině <a href="https://wcd.coe.int/com.instranet.InstraServlet?command=com.instranet.CmdBlobGet&amp;InstranetImage=2324044&amp;SecMode=1&amp;DocId=2037440&amp;Usage=2" target="_blank">zde</a>. </p>
