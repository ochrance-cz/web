---
title: "Ministerstvo zemědělství potichu změnilo pravidla pro poskytování
  veřejnoprávních dotací. Ombudsman s tímto postupem nesouhlasí "
date: 2025-06-09T07:59:00
vystupy:
  - tz
perex: >-
  <p>Ministr zemědělství Marek Výborný prosadil do zákona o zemědělství, že
  smlouva o získávání dotací z Podpůrného a garančního rolnického a lesnického
  fondu je podle občanského zákoníku soukromoprávní. Učinil tak bez
  připomínkového řízení, formou přílepku ke zcela nesouvisející novele
  veterinárního zákona. Tímto jednáním se odchýlil nejen od běžného způsobu
  poskytování jiných dotací, ale také od opakovaných výzev veřejného ochránce
  práv, který dlouhodobě upozorňuje, že jde

  <strong>&nbsp;</strong>o

  <strong> </strong>veřejnoprávní vztah mezi poskytovatelem a příjemcem dotace.

  <strong>&nbsp;</strong>Navíc tím ministerstvo neodstranilo problém v&nbsp;poskytování zemědělských dotací.&nbsp;</p>
attachments:
  - title: Zpráva o šetření ombudsmana
    file: https://eso.ochrance.cz/Nalezene/Edit/11588
  - title: Dopis zaslaný ministru zemědělství
    file: https://www.ochrance.cz/uploads-import/ESO/11-23-SZD-v%C3%BDzva%20%C3%BA%C5%99adu-4.pdf
  - title: Doporučení pro Ministerstvo zemědělství
    file: https://www.ochrance.cz/aktualne/ministerstvo_zemedelstvi_potichu_zmenilo_pravidla_pro_poskytovani_verejnopravnich_dotaci-_ombudsman_s_timto_postupem_nesouhlasi/doporuceni_pro_ministerstvo_zemedelstvi.pdf
---
<p>
<i>„Dotace nejsou soukromý obchod, mají se řídit podle transparentních pravidel veřejné správy. Podpůrný a garanční rolnický a lesnický fond rozhoduje o poskytování podpory z&nbsp;veřejných peněz, tudíž nejedná jako soukromník. Navíc tímto postupem zvyšuje nejistotu žadatelů a ohrožuje spravedlivé a přezkoumatelné poskytování dotací. Aby byla zajištěna spravedlivost a především transparentnost přerozdělování veřejných peněz, podpořil bych změnu zákona v&nbsp;přesně opačném duchu – jasné stanovení, že dotace se soukromoprávní smlouvou neposkytují,“&nbsp;</i>uvedl ombudsman Stanislav Křeček.</p>
<p>Postup Ministerstva zemědělství zvyšuje riziko libovůle a omezuje právní ochranu žadatelů. Dle názoru ombudsmana má být celý proces poskytování podpor veřejnoprávní, včetně vymáhání dotace zpět, pokud příjemce poruší podmínky pro její čerpání. V&nbsp;loňském poslal ombudsman své stanovisko Nejvyššímu správnímu soudu, který mu dal za pravdu a odmítl do své sbírky rozhodnutí zařadit rozsudek podporující výklad ministerstva.&nbsp;</p>
<h4>
<strong>Absurdní situace dvojkolejnosti v praxi: zmatek, nespravedlnost, složitá obrana</strong></h4>
<p>Postup ministerstva vede k nepřehledné dvojkolejnosti
<strong>.</strong> Když dotaci neposkytne,&nbsp;vystupuje fond jako správní orgán. Pokud ji poskytne, chová se jako&nbsp;soukromník. To vede k absurdní situaci. Když totiž poskytne pouze&nbsp;část dotace,&nbsp;vyhotoví soukromoprávní smlouvu, ale zbytek žádosti zamítne správním rozhodnutím. Žadatel tak musí jednat ve dvou různých právních režimech, řídit se jinými předpisy a obracet se na různé soudy. To znamená vyšší náklady, právní nejistotu a nerovné postavení.</p>
<p>
<i>„Opakovaně jsem upozorňoval na to, že je potřeba změnit zákon tak, aby odpovídal veřejnoprávní povaze poskytování dotací. Ministerstvo však neudělalo pro nápravu nic. Místo toho ministr udělal z dotací kočkopsa, který je nevyhovující a právně upevňuje problematický stav,“</i> doplnil ombudsman.&nbsp;</p>
