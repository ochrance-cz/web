---
title: "Necelá polovina domovů sociálních služeb v Anglii nesplňuje požadované standardy"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2015/necela-polovina-domovu-socialnich-sluzeb-v-anglii-nesplnuje-pozadovane-standardy/"
date: 2015-08-13
perex: "<p>Anglie – Komise kontroly kvality provedla téměř čtyři tisíce místních šetření. Odhalila přitom, že 44 % zařízení nesplňuje požadované standardy péče.</p>"
---

<!-- imported from the old website -->

<p class="MsoNormal">Komise kontroly kvality (<a title="Otevření do nového okna" href="http://www.cqc.org.uk" target="_blank">Care Quality Commission</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />), nezávislý orgán
dohlížející na kvalitu poskytovaných zdravotních a sociálních služeb v Anglii,
přijal v říjnu roku 2014 novou metodiku kontroly kvality v pobytových
zařízeních sociálních služeb. Nově si kontroloři anglických domovů kladou
následující otázky: „Dbají na bezpečnost? Jsou efektivní? Jsou pečující? Jsou
vnímaví k lidským potřebám? Jsou dobře řízeny?“ </p>

<p class="MsoNormal">Komise kontroly kvality provedla od října 2014 do června
2015 celkem 3976 místních šetření. Výsledky kontrol odhalily, že celkem 44 %
zařízení nesplňuje požadované standardy péče, kdy 8 % z těchto zařízení
lze považovat za nedostatečné. Od října 2014 do současnosti byla 30 domovům s pečovatelskou
službou odebrána registrace a tyto byly uzavřeny. </p>

<p class="MsoNormal">Podívejte se na <a title="Otevření do nového okna" href="http://www.bbc.com/news/health-33195604" target="_blank">původní reportáž BBC</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" /> na toto téma.</p>
