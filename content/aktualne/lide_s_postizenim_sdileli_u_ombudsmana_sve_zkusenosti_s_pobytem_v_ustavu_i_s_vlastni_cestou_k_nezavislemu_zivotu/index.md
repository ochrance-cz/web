---
title: Lidé s postižením sdíleli u ombudsmana své zkušenosti s pobytem v ústavu
  i s vlastní cestou k nezávislému životu
date: 2023-12-12T11:24:40.514Z
vystupy:
  - tz
perex: >
  <p>Konference a workshop &bdquo;Můj život, moje volba, aneb Sebeurčení&ldquo;
  spolupořádané veřejným ochráncem práv a <a
  href="https://podporatransformace.cz/">Centrem podpory transformace</a> svedly
  na jedno místo odborníky a úředníky spolu s&nbsp;těmi, kterých se osobně
  dotýká přechod od sociálních služeb ústavního typu ke komunitnímu modelu péče
  &ndash; takzvaná deinstitucionalizace. Lidé s&nbsp;postižením z&nbsp;různých
  částí republiky, kteří aktivně vystupují jako <a
  href="https://rytmus.org/sebeobhajci/">sebeobhájci</a>, popsali své zkušenosti
  s pobytem v ústavech i samostatným životem mimo ně. &nbsp;&nbsp;</p>
attachments:
  - title: Prezentace z konference
    file: https://www.ochrance.cz/dokument/deinstitucionalizace/
---
<p><em>&bdquo;Když jsem se chtěla osamostatnit, chodila jsem do sociální rehabilitace, abych se naučila postarat sama o sebe. Dělali jsme třeba i domácí práce a učili se zacházet s&nbsp;penězma. Pak jsem se od rodiny odstěhovala na podporované bydlení. Tam k&nbsp;nám chodili pracovníci, kteří nám pomáhali,&ldquo;</em> zavzpomínala na konferenci sebeobhájkyně Eva Němcová z&nbsp;Hradce Králové. Teď bydlí samostatně a pracuje v&nbsp;bistru, kde připravuje studené občerstvení. Také zkušenosti dalších sebeobhájců ukazují, že s&nbsp;podporou okolí mohou žít nezávisle.</p>

<p>Podle dostupných dat u nás ale stále žije na 70&nbsp;000 lidí s&nbsp;postižením právě v&nbsp;nejrůznějších typech ústavů. Česká republika se přitom podpisem Úmluvy OSN o právech lidí s&nbsp;postižením zavázala, že bude podporovat a prosazovat jejich <a href="https://www.zakonyprolidi.cz/ms/2010-10#f5512004">právo na nezávislý život v&nbsp;komunitě</a>. Jak se to daří, zjišťoval veřejný ochránce práv v&nbsp;aktuálním výzkumu.</p>

<p>V&nbsp;něm mapoval přístup krajů a Ministerstva práce a sociálních věcí k&nbsp;přechodu od sociálních služeb ústavního typu ke komunitnímu modelu péče. Díky projektu Norských fondů<a href="#_ftn1">[1]</a> výzkumníci Kanceláře ombudsmana analyzovali krajské plány rozvoje sociálních služeb a další dokumenty. Zjišťovali například i to, jaké překážky proces proměny sociálních služeb z ústavního modelu na model komunitní brzdí. Účastníci konference se mohli jako první seznámit předběžnými výsledky.</p>

<p>Na pováženou je podle zástupce ombudsmana už skutečnost, že na národní ani krajské úrovni neexistuje shoda, jaké služby je možné považovat za komunitní. <em>&bdquo;Náš výzkum ukázal, že strategické dokumenty státu i krajů trpí mnoha podstatnými nedostatky. Není jasné už to, zda všichni znají a pojmenovávají ten správný cíl. Přitom deinstitucionalizace není k diskuzi o tom, zda ano, či ne. Je k diskuzi o tom, jak. A to musíme hledat za pomoci lidí, jichž se právo na důstojný život podle Úmluvy o právech lidí se zdravotním postižením týká,&ldquo;</em> shrnul zástupce ombudsmana Vít Alexander Schorm.</p>

<p><a href="https://www.ochrance.cz/media/obecny_komentar_c._5.pdf">Úmluva</a> podle něj dává <a href="https://www.ochrance.cz/media/pokyny_k_deinstitucionalizaci.pdf">jasná vodítka</a>, jak by měl přechod od ústavní péče ke službám komunitního typu vypadat. Aktuální strategické dokumenty krajů ale většinou postrádají důraz na rušení institucí a neřeší ani riziko, že se ústavní prvky znovu objeví i v&nbsp;transformovaných službách. <em>&bdquo;Ve výsledku pak hrozí, že místo komunitních služeb budou vznikat &sbquo;ústavy na plocho&lsquo;, tedy zařízení pro menší počet klientů, ve kterých ale budou mít život organizovaný podobně jako ve velkém ústavu,&ldquo;</em> uvedl Schorm.</p>

<p>Na nedostatek soukromí, hromadný časový rozvrh a další nepříjemnosti spojené s životem v&nbsp;ústavu poukázala ve svém vystoupení i sebeobhájkyně Kamila Ježková. V&nbsp;zařízení, kde bydlela, si například nemohli s&nbsp;ostatními klienty vzít jídlo kdykoli mimo určené časy. A zažila i to, že když se zamilovala, v&nbsp;ústavu je s partnerem oddělili.</p>

<p>Celý výzkum plánuje zástupce ombudsmana zveřejnit počátkem příštího roku. Zároveň připravuje i doporučení k&nbsp;deinstitucionalizaci a zapojení lidí s&nbsp;postižením.</p>

<p><img alt="logo_nf_male.png" src="https://www.ochrance.cz/aktualne/lide_s_postizenim_sdileli_u_ombudsmana_sve_zkusenosti_s_pobytem_v_ustavu_i_s_vlastni_cestou_k_nezavislemu_zivotu/logo_nf_male.png" /></p>

<p>&nbsp;</p>

<hr />
<p><a href="#_ftnref1">[1]</a> Výzkum i&nbsp; workshop jsou součástí projektu Posílení aktivit veřejného ochránce práv v ochraně lidských práv (směrem k ustavení Národní lidskoprávní instituce v ČR), číslo projektu: LP-PDP3-001.&nbsp; Tento projekt je financován z prostředků Fondů EHP a Norska 2014 &ndash; 2021 a státního rozpočtu ČR.</p>
