---
title: Kamery, obtěžující světlo a nedobrovolný poslech náboženských nahrávek?
  Ombudsman se rozjel do obce Tvarožná za případem, na který jsou zákony krátké
date: 2025-09-02T16:33:00
vystupy:
  - tz
perex: <p>„Náboženský teror“ tak podle médií popsali někteří obyvatelé obce
  Tvarožná nahrávky, které se po většinu dne linuly z&nbsp;jednoho místního
  pozemku. Ombudsman Stanislav Křeček se rozhodl přímo na místě přesvědčit, jak
  se úřady vypořádávají s podobnými případy.&nbsp;</p>
attachments:
  - title: "Seznam Zprávy "
    link: "
      https://www.seznamzpravy.cz/clanek/domaci-zivot-v-cesku-choraly-v-nekonec\
      ne-smycce-sousedske-spory-prerostly-v-nabozensky-teror-284800"
  - title: CNN Prima News
    link: https://cnn.iprima.cz/varhan-duchovni-texty-a-vsude-kamery-obyvatele-tvarozne-privadi-k-silenstvi-mstivy-soused-483841
---
<p>Na nedostatek klidu a narušené soukromí poukazovali někteří lidé z&nbsp;obce Tvarožná na Brněnsku. O slovech místních se dnes přímo na místo přijel přesvědčit ombudsman Stanislav Křeček.</p>
<p>&nbsp;„
<i>Stížnosti obyvatel Tvarožné na téměř neustálý proud náboženských chorálů a čtení z&nbsp;Bible jsem zaznamenal v&nbsp;médiích. Nahrávka ze sousedství se měla ozývat po dobu dvou týdnů od brzkých ranních hodin až do večera. Obyvatelé prý kontaktovali příslušné úřady, ale bez výsledku. Rozhodl jsem se tedy z&nbsp;vlastní iniciativy zahájit šetření přímo v&nbsp;obci</i>,“ uvedl ombudsman Stanislav Křeček, který se kvůli celé situaci dnes setkal se starostou Tvarožné Pavlem Šťastným a místostarostou Janem Spáčilem.&nbsp;</p>
<p>I když v&nbsp;posledních dnech obtěžující zvuk umlkl, podle informací médií z&nbsp;konce srpna nadále sousedy rušilo světlo a kamery umístěné na pozemku.&nbsp;</p>
<p>Ombudsman Stanislav Křeček se chce se zaměřit na to, jak čelit takovému jednání. Bude se zabývat tím, zda jsou zákony na podobné případy dobře nastaveny, jaká je jejich aplikace a případná vymahatelnost.&nbsp;</p>
