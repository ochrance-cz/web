---
title: "Tisková konference zástupkyně veřejného ochránce práv"
tags:
  - Tisková zpráva
oldUrl: "/aktualne/tiskove-zpravy-2010/tiskova-konference-zastupkyne-verejneho-ochrance-prav"
date: 2010-06-11
perex: "<p></p><p>V úterý 15. června se v 9:00 hod v budově Kanceláře veřejného ochránce práv v Brně uskuteční tisková konference zástupkyně veřejného ochránce práv k problematice autorizovaných inspektorů ve stavebnictví a k pochybením, jichž se dopouští Psychiatrická léčebna Šternberk.</p>"
---

<!-- imported from the old website -->

<p><b>1.  </b><b>Problematická činnost autorizovaných inspektorů a nemožnost odvolání proti jejich případnému protiprávnímu jednání</b></p><p>Autorizovaný inspektor je institut zavedený stavebním zákonem z roku 2006. Stavebník může místo žádosti o stavební povolení uzavřít smlouvu s autorizovaným inspektorem, který mu za podmínek uvedených v zákoně vydá certifikát. Ten se pak pouze oznámí stavebnímu úřadu a stavebník má právo začít stavět. Stále častěji se však objevují případy, kdy autorizovaný inspektor vydá certifikát v rozporu se zákonem – vydá ho například i přesto, že soud zrušil územní rozhodnutí, které je základním předpokladem jak pro povolení stavby, tak pro vydání certifikátu; nebo autorizovaný inspektor opomene osoby, které budou stavbou dotčeny a byly by účastníky stavebního řízení. Ti pak nemají možnost uplatnit své námitky ani se proti vydanému certifikátu odvolat. Vydání certifikátu tak může omezit nejen práva osob, ale i veřejné zájmy. Stavební zákon přitom neumožňuje vydaný certifikát zrušit. Příkladem problematických certifikátů autorizovaných inspektorů mohou být např. stavby bytových domů na Horníkové ul. V Brně, medializovaná kauza plánovaného Bauhausu v brněnských Ivanovicích, úpravy bytového domu v Čelákovicích a další. </p><p></p><p><b>2.  </b><b>Jednání Psychiatrické léčebny Šternberk, která dlouhodobě nerespektuje doporučení ochránce k nápravě některých i velmi závažných pochybení a která se tak dopouští nedůstojného zacházení s pacienty a porušování jejich práv.</b></p><p></p><p></p><p> </p><p></p><p></p><p></p>
