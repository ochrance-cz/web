---
title: "5. výroční zpráva podvýboru OSN pro prevenci mučení a jiného krutého zacházení"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2012/5-vyrocni-zprava-podvyboru-osn-pro-prevenci-muceni-a-jineho-kruteho-zachazeni/"
date: 2012-06-11
perex: "<p></p><p>Zpráva Podvýboru OSN pro prevenci mučení a jiného krutého, nelidského nebo ponižujícího zacházení nebo trestání pokrývá práci 25 členů Podvýboru za rok 2011. Představuje záležitosti, které Podvýbor aktuálně řeší, a prezentuje stanoviska Podvýboru. </p>"
---

<!-- imported from the old website -->

<p>Podvýbor v roce 2011 provedl tři návštěvy. V březnu to byla Ukrajina, v září Brazílie a v prosinci Mali. Dále navázal kontakty s některými národními preventivními mechanismy. Během zasedání v roce 2011 proběhlo setkání s NPM Estonska, Gruzie, Hondurasu a Kostariky a dále s představiteli Senegalu, se kterými se diskutovala opatření nutná k tomu, aby mohl začít fungovat kostarický národní preventivní mechanismus.</p><p>V pracovních metodách Podvýboru došlo k několika změnám, mj. byly ustanoveny regionální pracovní skupiny, které umožní smysluplnější a strukturovanější spolupráci s národními preventivními mechanismy. Podvýbor pro své vnitřní účely rozdělil státy do 4 regionů – Afrika, Latinská Amerika, Asie a Tichomoří a Evropa. Každá pracovní skupina je vedena regionálním ústředím a asistují jí národní preventivní mechanismy.</p><p>Podvýbor během roku 2011 vydal několik prací, které jsou ve Výroční zprávě shrnuty. Tyto se zabývají např. duševním zdravím při omezení na svobodě, prevencí mučení ve věznicích či právem na rozvoj a prevenci mučení. Zvláštní důraz zpráva klade na témata jako je význam vzdělávání v oblasti lidských práv a na korelaci mezi právní pomocí, systémem veřejné obhajoby a předcházení mučení. </p><p>Podvýbor také identifikoval některé problémy, kterými by se chtěl zabývat v roce 2012. Patří k nim podmínky ve věznicích či prevence mučení u zadržovaných přistěhovalců. Dále by chtěl prozkoumat možnosti budování vztahů s jinými regionálními lidskoprávními orgány. Během roku 2012 má dále proběhnou šest návštěv do zemí, které ratifikovaly Opční protokol k Úmluvě OSN proti mučení. Tyto země byly vybrány na zasedání Podvýboru v listopadu 2011 a patří k nim Argentina, Gabon, Honduras, Kyrgyzstán, Republika Moldávie a Senegal. </p>
