---
title: "Návštěva velvyslance USA"
vystupy:
  - tz
oldUrl: "/aktualne/tiskove-zpravy-2015/navsteva-velvyslance-usa/"
date: 2015-03-12
perex: "<p>Velvyslanec USA Andrew Schapiro se ve čtvrtek 12. března setkal s veřejnou ochránkyní práv Annou Šabatovou, aby se seznámil s její činností a jejím pohledem na některá lidskoprávní témata.</p>"
---

<!-- imported from the old website -->

<p>Na úvod se velvyslanec USA seznámil s postavením ochránce ve společnosti a jeho podporou ze strany politiků i veřejnosti. Veřejná ochránkyně práv ho informovala o šíři oblastí a témat, kterým se věnuje, rozsahu svých pravomocí a úspěšnosti při odstraňování problémů lidí, kteří se na ni obracejí. </p><p>Vzhledem k tomu, že velvyslanectví USA každý rok připravuje pro Ministerstvo zahraničí USA zprávu o stavu lidských práv v České republice, zajímal se velvyslanec Schapiro také o poznatky ochránkyně týkající se diskriminace a lidských práv vůbec. Diskuze se tedy dotkla i takových témat, jako je rostoucí islamofobie v České republice a dlouhodobě problematická situace Romů v ČR. Z pohledu ochránkyně jde zejména o stále nesplněný požadavek na rovný přístup romských dětí ke vzdělání a jednoznačné upřednostnění inkluzivního vzdělávání.</p><p><img src="/uploads-import/uploads/RTEmagicC_usa-01-web.jpg.jpg" height="418" width="626" alt="" /></p><p><img src="/uploads-import/uploads/RTEmagicC_usa-03-web.jpg.jpg" height="436" width="622" alt="" /></p><p><img src="/uploads-import/uploads/RTEmagicC_usa-02-web.jpg.jpg" height="432" width="622" alt="" /></p>
