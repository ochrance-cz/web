---
title: "Ombudsman vyzval premiéra k postupu proti neprofesionalitě Ministerstva pro místní rozvoj"
vystupy:
  - tz
oldUrl: "/aktualne/tiskove-zpravy-2020/ombudsman-vyzval-premiera-k-postupu-proti-neprofesionalite-ministerstva-pro-mistni-rozvoj/"
date: 2020-04-15
perex: "<p>Ombudsman se obrátil na předsedu vlády s ohrazením proti nestandardnímu a nepředvídatelnému postupu Ministerstva pro místní rozvoj v souvislosti s návrhem stavebního zákona. K této výzvě se připojila i další připomínková místa. Stavební zákon patří k nejzásadnějším veřejnoprávním předpisům dopadajícím na obrovské množství subjektů a podle ombudsmana nelze k jeho přípravě přistupovat formou pokus-omyl, jak k tomu nyní dochází.</p>"
---

<!-- imported from the old website -->

<p><i>„Nejde mi o veřejné pranýřování ministerstva, chápu, že je úkolováno řadou míst, ale k rekodifikaci tak významného předpisu, jakým je stavební zákon, je třeba přistupovat zodpovědně,“</i> shrnuje svůj postoj ombudsman Stanislav Křeček a dodává: <i>„Od samého počátku přípravy nového stavebního zákona postrádám na straně ministerstva promyšlenost, profesionalitu i přiměřenost. Považuji za nepřípustné, aby k novelizaci tak zásadního předpisu docházelo postupem, kterého jsme svědkem. Nejenže ministerstvo postupuje netransparentně, nerespektuje legislativní pravidla vlády, ale také mrhá prací desítek odborníků. Pro budoucí, zejména ekonomický rozvoj naší země bude podoba nového stavebního zákona velmi zásadní a ukvapená práce ministerstva může přinést víc škody než užitku.“  </i></p> <p>Podle ombudsmana postup ministerstva neodpovídá legislativním pravidlům vlády a navíc maří práci desítek odborníků zapojených do připomínkového řízení. Proto se ombudsman obrátil na ostatní připomínková místa s návrhem, aby společně vyzvali předsedu vlády k ukončení takto neprofesionálního přístupu k rekodifikaci jednoho z nejdůležitějších předpisů veřejného práva.</p> <p><i>„Sledujeme společný cíl. Všem nám záleží na tom, aby bylo fungování veřejné správy na úseku stavebního práva efektivní, aby se zrychlily povolovací procesy směrem k racionálnímu, trvale udržitelnému rozvoji a využívání území a aby bylo možné získat finální povolovací akt stavebních záměrů v přiměřeném čase. K tomu je však třeba profesionální přístup nejen připomínkových míst, ale i předkladatele návrhu,“</i> konstatuje ombudsman.</p> <p> </p> <p><a title="Otevření do nového okna" href="/uploads-importVOP/Tiskove_zpravy_prilohy/Predsedovi-vlady_stavebni-zakon.pdf" target="_blank"><img alt="" src="https://test.ochrance.cz/typo3/ext/od_linkdesc/icons/pdf.gif" class="od_linkdesc_icon" /> Dopis předsedovi vlády se seznamem institucí, které se k iniciativě ombudsmana připojily</a> (239.1 kB, Adobe Acrobat dokument)</p>
