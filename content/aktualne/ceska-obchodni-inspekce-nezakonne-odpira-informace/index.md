---
title: "Česká obchodní inspekce nezákonně odpírá informace"
tags:
  - Tisková zpráva
oldUrl: "/aktualne/tiskove-zpravy-2009/ceska-obchodni-inspekce-nezakonne-odpira-informace"
date: 2009-01-22
perex: "<p></p><p>Jestliže orgán státní správy odmítá občanům <span style=\"FONT-WEIGHT: bold\">poskytnout informace</span> o výsledcích správního řízení bez zákonného důvodu, porušuje tím zákon. Setrvávání na takovém postoji navíc vážným způsobem podkopává léta pečlivě budovaný systém transparentnosti a otevřenosti veřejné správy.</p>"
---

<!-- imported from the old website -->

<p class="Normln-web" style="TEXT-DECORATION: none">Zástupkyně veřejného ochránce práv se s problémem s poskytováním informací setkala v souvislosti s šetřením postupu České obchodní inspekce (ČOI). Ta <span style="FONT-WEIGHT: bold">v loňském roce </span><span style="FONT-WEIGHT: bold">odmítla </span><span style="FONT-WEIGHT: bold">konkrétním </span><span style="FONT-WEIGHT: bold">dotazujícím se občanům poskytnout informaci</span>, kterým čerpacím stanicím pohonných hmot udělila ve správním řízení pokuty. Odmítnutí žádosti o informace zdůvodnila ČOI tím, že se jedná o informace vzniklé v rámci kontrolní činnosti a z toho plynoucí povinnou mlčenlivostí svých zaměstnanců. Odvolávala se rovněž na rozhodnutí Nejvyššího soudu z roku 2006, v němž byla potvrzena povinnost České republiky uhradit v jednom případě provozovateli čerpacích stanic škody vzniklé zveřejněním určitých údajů ohledně kvality pohonných hmot.</p><p class="Normln-web" style="TEXT-DECORATION: none">Podle zástupkyně ochránce jsou argumenty ČOI nepřípadné. Poskytování informací upravuje zákon č. 106/1999 Sb., o svobodném přístupu k informacím, který <span style="FONT-WEIGHT: bold">ukládá povinnému subjektu poskytnou</span><span style="FONT-WEIGHT: bold">t</span><span style="FONT-WEIGHT: bold"> „informace, které vznikly jeho činností</span><span style="FONT-WEIGHT: bold">“</span><span style="FONT-WEIGHT: bold"> při plnění úkolů v rámci kontrolní, dozorové, </span><span style="FONT-WEIGHT: bold">dohledové</span><span style="FONT-WEIGHT: bold"> či jiné obdobné činnosti</span>. Tuto část zákonného ustanovení ČOI podle zástupkyně ochránce záměrně přehlíží, protože zásadní informace z protokolu, který pracovníci ČOI vytvořili v rámci kontrolní činnosti, je přesně informací, na níž mají občané právo. Stejně tak informace o výsledku navazujícího správního řízení o pokutě. Poskytnutím těchto informací nemůže být porušena ani povinnost mlčenlivosti. Zatímco mlčenlivost se totiž vztahuje na jednotlivé pracovníky a nikoli na správní úřad jako celek, informační povinnost se naopak týká úřadu jako takového. Pokud by se mlčenlivost měla vztahovat na celý úřad, právo na informace by se nemohlo realizovat a zákon o svobodném přístupu k informacím i příslušný článek Listiny základních práv a svobod by zcela postrádaly smysl. Jestliže tedy úřad odmítne poskytnout informace s odvoláním na mlčenlivost svých pracovníků, porušuje tím zákon.</p><p class="Normln-web" style="TEXT-DECORATION: none">Ani citované rozhodnutí Nejvyššího soudu není možné použít jako potvrzení „zákazu zveřejňování informací o výsledcích kontrol“ a už vůbec nemůže být argumentem pro neposkytnutí informací podle zákona 106/1999 Sb. Nejvyšší soud v tomto konkrétním případě nenapadl vlastní zveřejnění, ale skutečnost, že ČOI zveřejnila informace, které se ukázaly být mylné a chybné. Zástupkyně ochránce nemůže akceptovat obecné informační embargo pouze kvůli obavě ČOI z  možného chybného postupu jejích pracovníků. Každé rozhodnutí s sebou nese i určité riziko chyby, to však nemůže být překážkou svobodnému přístupu k informacím. Jestliže ČOI vynesla pravomocné správní rozhodnutí o udělení pokuty, je toto rozhodnutí konečné a není možné za něj odmítat odpovědnost a pod záminkou údajné mlčenlivosti o něm neposkytovat informace.</p><p class="Normln-web" style="TEXT-DECORATION: none">Úkolem ČOI samozřejmě není vynášet obecné soudy o dlouhodobé kvalitě benzínu konkrétního prodejce, o tom, kdo prodává dobrý nebo špatný benzín, neboť pro to nemá dostatečné podklady, ale na druhou stranu informaci, že v konkrétním případě nekvalitní benzín zjistila a uložila za to konkrétnímu prodejci sankci, utajovat nemůže.</p><p class="Normln-web" style="TEXT-DECORATION: none">Zástupkyně ochránce vyzvala ČOI, aby do budoucna změnila právní názor na otázku poskytování informací podle zákona 106/1999 Sb., o svobodném přístupu k informacím. Ústřední ředitelka ČOI změnu právního názoru odmítla a zástupkyně ochránce se tedy obrátí na Ministerstvo průmyslu a obchodu.</p><p class="Normln-web" style="TEXT-DECORATION: none">Podrobná právní argumentace zástupkyně ochránce bude zveřejněna na internetových stránkách ochránce a poskytnuta médiím, aby se o ni mohli opřít občané, kteří se rozhodnou odepření informací ze strany ČOI napadnout u správního soudu. Ke zveřejnění přistoupila zástupkyně ochránce jako k sankci podle § 20 zákona o veřejném ochránci práv poté, co nebyla přijata žádá opatření k nápravě.</p><p class="Normln-web">Plné znění <a title="Otevření do nového okna" href="/uploads-import/STANOVISKA/pravo_na_informace/Vysledky_statni_kontroly/3186-08-DS-COI-ZZ.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> zprávy o šetření postupu ČOI při poskytování informací</a> (266.9 kB, Adobe Acrobat dokument)</p><p class="Normln-web" style="TEXT-DECORATION: none">Plné znění <a title="Otevření do nového okna" href="/uploads-import/STANOVISKA/pravo_na_informace/Vysledky_statni_kontroly/3186-08-DS-COI-ZSO.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> závěrečného stanoviska k postupu ČOI při poskytování informací</a> (130 kB, Adobe Acrobat dokument)</p><p class="Normln-web"> </p><p class="Normln-web"> </p>
