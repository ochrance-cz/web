---
title: "Nezákonně sterilizované ženy mají právo na odškodnění, vyzývá zástupkyně ombudsmana"
vystupy:
  - tz
oldUrl: "/aktualne/tiskove-zpravy-2020/nezakonne-sterilizovane-zeny-maji-pravo-na-odskodneni-vyzyva-zastupkyne-ombudsmana"
date: 2020-09-11
perex: "<p>Již v roce 2005 ombudsman doložil, že v našem státě docházelo k nezákonným sterilizacím žen. Vláda se sice v roce 2009 za sterilizace ženám omluvila, k jejich odškodnění však dosud nedošlo. </p>"
---

<!-- imported from the old website -->

<p>“Teprve v roce 2012 byla přijata nová právní úprava informovaného souhlasu, která zaručila, že k podobným zásahům do osobní integrity už nebude docházet. Tím byla zajištěna náprava do budoucna. Vůči obětem samotným však máme stále velký dluh, který je možné přijetím tohoto zákona alespoň zčásti splatit,” vysvětluje zástupkyně ombudsmana Monika Šimůnková, která se tomuto tématu věnuje dlouhodobě. </p><p>Teprve v loňském roce vznikl návrh zákona o odškodnění protiprávních sterilizací, který skupina poslanců předložila sněmovně. Již téměř rok ale čeká na projednání. </p><p>“Poslanci nyní mají v tomto volebním období asi poslední příležitost využít šance, aby Česká republika zajistila nápravu v podobě nároku na odškodnění podobně, jako to učinilo například Švédsko. Neměli bychom ji promarnit,” uvádí zástupkyně ombudsmana.  </p>
