---
title: "Pomoc ombudsmana vyhledal v 1. pololetí stejný počet lidí jako loni"
vystupy:
  - tz
oldUrl: "/aktualne/tiskove-zpravy-2020/pomoc-ombudsmana-vyhledal-v-1-pololeti-stejny-pocet-lidi-jako-loni"
date: 2020-07-08
perex: "<p>V prvním pololetí se na ombudsmana obrátilo 4 171 lidí se stížnostmi a žádostmi o pomoc. Jde o zcela srovnatelný počet jako v loňském roce. Po přechodném útlumu v době nouzového stavu totiž došlo v květnu a červnu k výraznému nárůstu počtu podnětů. Jen za červen eviduje ombudsman 776 podnětů, což je o 170 víc než v červnu loňského roku.</p>"
---

<!-- imported from the old website -->

<ul><li>632 podnětů se týkalo sociálního zabezpečení, z toho 229 důchodů, 127 dávek pomoci v hmotné nouzi a 102 příspěvku na péči a dávek pro osoby s postižením.</li><li>326 podnětů se týkalo stavebnictví, ve 171 případech šlo o problémy v souvislosti s územním a stavebním řízením, v 84 případech s řízením o odstranění stavby.</li><li>Činnost Vězeňské služby ČR byla předmětem 178 stížností.</li><li>137 lidí si stěžovalo na činnost orgánů sociálně-právní ochrany dětí.</li><li>Ve 134 případech byly důvodem stížnosti přestupky, a to jak v oblasti dopravy, tak proti veřejnému pořádku a občanskému soužití. </li><li>Shodně 117 lidí hledalo pomoc ombudsmana s problémy v oblasti práce a zaměstnanosti, daní a poplatků a v oblasti ochrany životního prostředí.</li><li>Kromě 90 stížností přímo na diskriminaci se námitka nerovného zacházení objevila ještě v dalších několika desítkách podnětů z jiných oblastí působnosti ombudsmana.</li></ul><p><span style="font-size: 12.8px;">Některé oblasti činnosti ombudsmana zaznamenaly oproti loňskému prvnímu pololetí výrazné změny. Téměř se například zdvojnásobily počty stížností týkající se životního prostředí, pozemkového práva a daní a poplatků, o téměř polovinu vzrostl také počet podnětů týkajících se přestupků. Naopak o čtvrtinu se snížil počet podnětů mířících na činnost Vězeňské služby ČR.</span></p> <p>Téma koronavirové pandemie a opatření vlády se v podnětech nejvýrazněji projevilo 170 stížnostmi na postup cestovních kanceláří. V této věci také ombudsman jednal s ministryní pro místní rozvoj, Českou obchodní inspekcí i cestovními kancelářemi, aby byla ochrana klientů-spotřebitelů dostatečně zajištěna.</p> <p>Ombudsman se svou zástupkyní vyřídili v prvním pololetí 4 089 podnětů. Uzavřeli přitom 257 šetření, z nich ve 167 případech se zjištěním pochybení. Nejvíc šetření se týkalo sociálního zabezpečení a stavebního řádu.</p>
