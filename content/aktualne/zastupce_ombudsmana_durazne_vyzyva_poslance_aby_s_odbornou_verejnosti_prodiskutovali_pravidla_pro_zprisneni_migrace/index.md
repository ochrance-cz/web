---
title: "Zástupce ombudsmana důrazně vyzývá poslance, aby s odbornou veřejností
  prodiskutovali pravidla pro zpřísnění migrace "
date: 2025-03-27T08:32:00
vystupy:
  - tz
perex: >-
  <p>Česká republika má povinnost přijmout do českého právního systému Pakt o
  migraci a azylu, který komplexně upravuje jednotná pravidla azylového řízení
  v&nbsp;Evropské unii. Skupina koaličních zákonodárců oznámila záměr reformu
  provést cestou poslaneckého návrhu zákona, tedy bez připomínkového řízení.
  Podle předkladatelů zákona, kteří jeho podobu oznámili 

  <a href="https://videoarchiv.psp.cz/playa.php?cast=4484">7. března na tiskové konferenci v&nbsp;Poslanecké sněmovně</a>, se tak mají snížit standardy pro žadatele o mezinárodní ochranu, zrychlit vyhošťování a soudní řízení.&nbsp;</p>
---
<p>
<i>„Považuji za unáhlené a nevhodné, aby se natolik obsáhlá a závažná změna právní úpravy realizovala narychlo a bez patřičné diskuse a zapojení široké veřejnosti, odborníků a dalších aktérů, kteří hrají roli při uplatňování cizinecké legislativy. Za této situace logicky hrozí, že výsledek bude krajně nedomyšlený a vysoce problematický. Před tím musím se vší zodpovědností varovat a vyzvat zákonodárce, aby prostor pro potřebnou diskusi zachovali,“</i> uvedl zástupce ombudsmana Vít Alexander Schorm.</p>
