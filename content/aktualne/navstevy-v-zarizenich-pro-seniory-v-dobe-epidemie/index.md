---
title: "Návštěvy v zařízeních pro seniory v době epidemie"
vystupy:
  - tz
oldUrl: "/aktualne/tiskove-zpravy-2020/navstevy-v-zarizenich-pro-seniory-v-dobe-epidemie"
date: 2020-10-01
perex: "<p>Dnes je Mezinárodní den seniorů a my vám všem přejeme co nejklidnější prožití tohoto významného dne. Nemůžeme ovšem přehlížet, že letošní 1. říjen se od těch předchozích dramaticky liší. Jelikož je druhá vlna epidemie koronaviru v plném proudu, mohli bychom se z té první v mnohém poučit.</p>"
---

<!-- imported from the old website -->

<p>Jak vyplynulo z našich šetření, které byly prezentovány v létě na <a href="https://www.ochrance.cz/aktualne/tiskove-zpravy-2020/lide-v-zarizenich-byli-v-dobe-pandemie-covid-19-nekdy-uplne-odriznuti-od-okoli/" target="_blank">tiskové konferenci </a>zástupkyně ombudsmana, během jarních opatření nemohli klienti sociálních služeb skoro dva měsíce opustit zařízení, v němž se nacházeli, zatímco všichni ostatní mohli ven do přírody nebo si dojít na nákup.</p><p>Plošný zákaz návštěv pak vedl k sociální izolaci a strádání seniorů, kteří ztratili kontakt se svými blízkými. </p><h5>Jak je to v současnosti?</h5><p></p><ul><li>Návštěvy v zařízeních sociálních služeb a zdravotnických zařízeních lůžkové péče jsou umožňovány za podmínek stanovených aktuálně platným mimořádným opatřením Ministerstva zdravotnictví. </li><li>Jedná se zejména o současnou přítomnost maximálně dvou osob u jednoho klienta a absenci symptomů onemocnění COVID-19 u návštěvníků. </li><li>Zákaz návštěv je oprávněn stanovit orgán ochrany veřejného zdraví, což je Ministerstvo zdravotnictví či krajská hygienická stanice, která ho stanovuje na lokální úrovni.</li><li>Někteří ředitelé zařízení přistupují k zákazu návštěv pouze na základě vlastního rozhodnutí. K tomu však nemají pravomoci.</li><li>V případě, že situaci v zařízení skutečně nelze řešit žádným jiným způsobem než zákazem návštěv, by se měli ředitelé nejprve obrátit na příslušnou krajskou hygienickou stanici. </li><li>Zařízení by měla s krajskými hygienickými stanicemi úzce spolupracovat, v případě potřeby se na ně obracet, řídit se jejich doporučeními a konzultovat s nimi svůj postup.</li><li>Ředitelé zařízení by se měli v prvé řadě pokusit najít způsoby, za kterých mohou být návštěvy realizovány bezpečným způsobem, místo jejich zákazu.</li><li>Poskytovatel služby také nemůže rozhodnout o tom, že klienti nebudou moci vycházet z objektu zařízení. </li></ul><h5>Kam se obrátit v případě problémů v zařízeních sociálních služeb dodržována vaše práva.</h5><p></p><ul><li>Situaci řešit nejdříve přímo s poskytovatelem služby, tj. s vedením zařízení. </li><li>Pokud nedojde k vyřízení situace k vaší spokojenosti, můžete se obrátit na jeho zřizovatele. </li><li>Podat podnět inspekci poskytování sociálních služeb Ministerstva práce a sociálních věcí, která je oprávněna věc prošetřit.</li><li>Obrátit se přímo na Ministerstvo práce a sociálních věcí, které je orgánem metodické podpory pro organizace poskytující sociální služby. </li><li>Rovněž se můžete obrátit na ombudsmana. Ten ovšem není ze zákona oprávněn prošetřovat individuální stížnosti na poskytování péče v zařízeních sociálních služeb. Může pouze přezkoumat postup inspekce. </li><li>Ombudsman rovněž realizuje systematické návštěvy zařízení sociálních služeb s účelem ochrany osob před špatným zacházením. Tyto návštěvy jsou preventivního charakteru a základem pro ně nejsou individuální podněty, které však mohou být důvodem pro zohlednění výběru zařízení při plánovaní návštěv.</li></ul><p></p>
