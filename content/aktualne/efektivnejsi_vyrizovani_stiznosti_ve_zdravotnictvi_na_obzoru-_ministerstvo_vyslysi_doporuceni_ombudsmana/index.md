---
title: Efektivnější vyřizování stížností ve zdravotnictví na obzoru.
  Ministerstvo vyslyší doporučení ombudsmana
date: 2025-11-26T12:59:00
vystupy:
  - tz
perex: >-
  <p>Nedostatek odborníků – to je jedna z&nbsp;hlavních věcí, která komplikuje
  vyřizování stížností ve zdravotnictví. Ukázal to&nbsp;

  <a href="https://www.ochrance.cz/uploads-import/ESO/V%C3%BDzkum%2012344-22-MJ-Z18-37-.pdf">výzkum</a> ombudsmana zveřejněný začátkem roku 2025. Ombudsman poskytl Ministerstvu zdravotnictví doporučení, jak současnou praxi zlepšit. To již zareagovalo prvními vstřícnými kroky.</p>
attachments:
  - title: Tisková zpráva ze dne 4. 2. 2025 – Šetření stížností ve zdravotnictví pod
      lupou. Výzkum ombudsmana ukázal, že správním orgánům chybí hlavně
      odborníci a čas
    link: https://www.ochrance.cz/aktualne/setreni_stiznosti_ve_zdravotnictvi_pod_lupou-_vyzkum_ombudsmana_ukazal_ze_spravnim_organum_chybi_hlavne_odbornici_a_cas/
---
<p>Více než dva roky úřad řeší stížnost na zdravotní službu – i s&nbsp;tím se ve své praxi setkal ombudsman Stanislav Křeček. K&nbsp;podobným prodlevám dochází především u případů, kdy úředníci potřebují získat stanovisko nezávislého odborníka. To je jedno ze zjištění výzkumu, který před časem zveřejnila Kancelář ombudsmana a dětského ombudsmana</p>
<p>
<i>„Náš výzkum odkryl několik slabin v systému vyřizování stížností ve zdravotnictví. Jednou z&nbsp;těch nejbolestivějších je dlouhodobý nedostatek nezávislých odborníků, kteří jsou ochotni se na jejich řešení podílet. Situace je o to komplikovanější, že případ každého pacienta je vysoce individuální a&nbsp;směřuje do jiného lékařského oboru,“&nbsp;</i>vysvětlil ombudsman Stanislav Křeček.&nbsp;</p>
<p>Doporučil proto Ministerstvu zdravotnictví, které metodicky vede&nbsp;oblast stížností, aby vytvořilo katalog spolupracujících odborníků. Ten by úředníkům usnadnil složité a časově náročné zajišťování specialistů. Ministerstvo doporučení přijalo a začalo již pracovat na jeho realizaci.&nbsp;</p>
<p>Stanislav Křeček postup ministerstva ocenil:&nbsp;
<i>„V poslední době je problém nízkého počtu spolupracujících odborníků skutečně vyhrocený. Velmi proto vítám aktivní přístup Ministerstva zdravotnictví, které již&nbsp;</i>navázalo 
<i>spolupráci s&nbsp;některými odbornými společnostmi – například se Společností českých patologů a Českou společností soudního lékařství a soudní toxikologie</i>.“&nbsp;</p>
<p>Mimo to již ministerstvo oslovilo třeba také Psychiatrickou společnost, Českou psychoterapeutickou společnost či Asociaci klinických psychologů. Oblast duševního zdraví totiž patří z&nbsp;hlediska stížností mezi ty nejpalčivější.</p>
<p>Zapojit dostatek zkušených odborníků ochotných spolupracovat však bude i přes snahu ministerstva zřejmě během na dlouhou trať.</p>
<blockquote>
<p>
<strong>Které úřady se zabývají stížnostmi ve zdravotnictví?&nbsp;</strong></p>
<ul>
<li>krajské úřady (v Praze Magistrát hl. m. Prahy),</li>
<li>Ministerstvo spravedlnosti,</li>
<li>Ministerstvo obrany,</li>
<li>Ministerstvo vnitra.</li></ul></blockquote>
<blockquote>
<p>
<strong>Jaké možnosti má pacient, pokud není spokojen s&nbsp;poskytováním zdravotní péče?&nbsp;</strong></p>
<ol>
<li>Podání stížnosti poskytovateli zdravotních služeb (Poskytovatel zdravotních služeb však není vázán pravidly správního řádu, stručně řečeno může stížnost vyřídit v zásadě jakkoli.)</li>
<li>Podání stížnosti&nbsp;správnímu orgánu</li>
<li>Mediace</li>
<li>Občanskoprávní žaloba</li>
<li>Trestní oznámení</li>
<li>Podnět ombudsmanovi (Může prošetřit postup správních orgánů, nikoli postupy poskytovatelů zdravotních služeb.)</li>
<li>Česká lékařská komora</li>
<li>Zdravotní pojišťovna</li></ol></blockquote>
