---
title: "Dříve odmítnuté děti mohou znovu žádat o sirotčí důchod"
oldUrl: "src/www.ochrance.cz/aktualne/tiskove-zpravy-2012/drive-odmitnute-deti-mohou-znovu-zadat-o-sirotci-duchod"
date: 2012-02-09
perex: "<p></p>"
---

<!-- imported from the old website -->

<p>Na sirotčí důchod mají od 1. ledna 2012 nárok i některé děti, kterým ho původní zákon nepřiznával. Novela zákona o důchodovém pojištění zkrátila na polovinu dobu, po kterou musel zemřelý rodič důchodově pojištěn. Nově tedy může být sirotčí důchod přiznán dítěti, jehož zemřelý rodič získal alespoň 2,5 doku doby pojištění v posledních deseti letech před smrtí. U osob starších 38 let, které zemřely po 31. 12. 2009, pak musí být doba pojištění alespoň 5 let ve dvacetiletém období před smrtí.</p><p>O tuto změnu právní úpravy dlouhodobě usiloval už první ombudsman JUDr. Otakar Motejl, ale až nyní se ji podařilo prosadit.</p><p>Děti, kterým sirotčí důchod nebyl přiznán právě proto, že zemřelý rodič nesplňoval původní dvojnásobnou dobu pojištění, tak mohou na okresní správě sociálního zabezpečení znovu o sirotčí důchod požádat. Pokud splní současné mírnější podmínky, sirotčí důchod jim bude přiznán, ovšem s účinností od 1. ledna 2012, nikoli zpětně za dřívější období.</p>
