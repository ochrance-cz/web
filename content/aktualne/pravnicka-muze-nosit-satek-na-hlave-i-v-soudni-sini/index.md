---
title: "Právnička může nosit šátek na hlavě i v soudní síni"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2014/pravnicka-muze-nosit-satek-na-hlave-i-v-soudni-sini/"
date: 2014-10-22
perex: "<p>Turecký ústavní soud dospěl k závěru, že rozhodnutí nižšího soudu, které zakázalo právničce s šátkem na hlavě reprezentovat klientku, bylo projevem diskriminace.</p>"
---

<!-- imported from the old website -->

<p class="align-blok">Nižší soud projednávající případ rozvodu zakázal právničce reprezentovat klientku, protože na sobě v soudní síni měla muslimský šátek.  Tento soud přikázal klientce zmíněné právničky, aby vyhledala služby jiného advokáta, který nebude nosit šátek, a do té doby řízení přerušil. Rozhodující soudce zdůvodnil svůj krok vysvětlením, že šátek je silným náboženským a politickým symbolem, a jeho nošení do soudní síně představuje porušení principu oddělení státu a náboženství. </p><p class="align-blok">Vykázaná právnička podala stížnost k Ústavnímu soudu, v níž zdůraznila, že advokáti nejsou pracovníky veřejné správy, ale samostatně výdělečně činné osoby, které pouze poskytují veřejné služby, a tudíž se na ně regulace ohledně oděvu pracovníků veřejné správy nevztahuje. V této souvislosti rovněž poukázala na jednotlivá ustanovení turecké Ústavy, která zaručují náboženskou svobodu a zapovídají diskriminaci.</p><p class="align-blok">Ústavní soud po projednání většinou hlasů rozhodl, že nižší soud svým postupem porušil právo na svobodu vyznání stěžovatelky a také ji na základě jejího náboženského přesvědčení diskriminoval. Ústavní soud uzavřel případ konstatováním, že turecké právní předpisy ani pravidla advokátní komory nepřikazují vstup právníků do soudní síně s nezakrytou hlavou, a takový projev náboženského přesvědčení jednotlivce je v souladu s právem.</p><p class="align-baseline align-blok">Podrobnější informace v anglickém jazyce dostupné <a title="Otevření do nového okna" href="http://www.non-discrimination.net/content/media/TR-48-Turkish%20Constitutional%20Court%20finds%20discrimination%20and%20infringement%20of%20religious%20freedom%20against%20lawyer%20with%20a%20headscarf.pdf" target="_blank">zde</a> .</p>
