---
title: "Veřejná ochránkyně práv v roce 2015: víc problémů rodin s dětmi a seniorů"
vystupy:
  - tz
oldUrl: "/aktualne/tiskove-zpravy-2016/verejna-ochrankyne-prav-v-roce-2015-vic-problemu-rodin-s-detmi-a-senioru"
date: 2016-04-05
perex: "<p>Výroční zprávou za rok 2015 ochránkyně informuje Poslaneckou sněmovnu o svých poznatcích a trendech, o zajímavých případech, ale také o tématech, jejichž řešení vyžaduje změny na úrovni právních předpisů. Na základě svých poznatků také zformulovala celkem šest témat, jimiž by se měla Poslanecká sněmovna zabývat.</p>"
---

<!-- imported from the old website -->

<p><span style="line-height: 17.92px; font-size: 12.8px;">Veřejná ochránkyně práv doporučuje Poslanecké sněmovně, aby změnou právních předpisů zlepšila postavení rodičů žádajících o rodičovský příspěvek nebo o volbu způsobu čerpání příspěvku a aby odstranila znevýhodnění zaměstnanců s výdělkem nižším než minimální mzda při placení zdravotního pojištění. Doporučuje také zajistit kvalitnější péči o seniory, čemuž by napomohlo, kdyby zákon stanovil minimální materiální a personální požadavky na zařízení pobytových sociálních služeb. Rovněž doporučuje, aby byla zrušena povinnost stavebních úřadů řešit namísto soudů časté spory mezi vlastníky a uživateli domů o příjem rozhlasového a televizního vysílání.</span></p> <p>Ochránkyně věří, že se jejími doporučeními budou poslanci zabývat přinejmenším stejně intenzivně, jako se věnovali doporučením, která jim adresovala v uplynulých dvou letech svého funkčního období. Z patnácti dosud předložených doporučení jich zůstává nenaplněno pouze šest. Stále například chybí zákon o opatrovnictví, který by zlepšil postavení a ochranu osob omezených ve svéprávnosti. Nepodařilo se také zajistit kolizním opatrovníkům nahlížet do spisové dokumentace vedené o dítěti orgánem sociálně-právní ochrany dětí, což zhoršuje možnosti opatrovníků hájit zájmy dítěte u soudu.</p> <p>Ve srovnání s předchozími roky se na ochránkyni loni obracelo více lidí s problémy, které spadají do její působnosti. Nejčastěji šlo o záležitosti týkající se sociálního zabezpečení (především důchody), ale přibylo i stížností z oblasti ochrany práv dětí a rodiny. Častěji než v minulých letech byla namítána diskriminace a zvýšil se i počet stížností na průtahy v soudních řízeních.</p> <h4>Fakta o roce 2015:</h4> <p></p><ul><li><span style="line-height: 17.92px; font-size: 12.8px;">7 541 osob žádalo o pomoc při řešení svých potíží.</span></li><li><span style="line-height: 17.92px; font-size: 12.8px;">64 % podnětů bylo v působnosti, což je největší podíl za dobu existence ombudsmana.</span></li><li><span style="line-height: 17.92px; font-size: 12.8px;">7 679 podnětů a případů jsme vyřídili a uzavřeli.</span></li><li><span style="line-height: 17.92px; font-size: 12.8px;">V 609 případech jsme zjistili pochybení na straně úřadů (12 % z podnětů v působnosti).</span></li><li><span style="line-height: 17.92px; font-size: 12.8px;">Jen v 17 případech úřady své pochybení odmítly uznat a napravit, takže ochránkyně využila sankčního oprávnění informovat nadřízený orgán nebo záležitost zveřejnit.</span></li><li><span style="line-height: 17.92px; font-size: 12.8px;">379 podnětů se týkalo diskriminace – v osmi případech jsme diskriminaci zjistili.</span></li><li><span style="line-height: 17.92px; font-size: 12.8px;">Více než 50 dětí přímo žádalo o pomoc nebo radu – nejčastěji v souvislosti s podmínkami v dětských domovech, se stykem s rodiči a prarodiči, s vymáháním výživného.</span></li><li><span style="line-height: 17.92px; font-size: 12.8px;">V rámci dohledu nad místy, kde jsou lidé omezeni na svobodě a kde může docházet ke špatnému zacházení, jsme navštívili 20 léčeben dlouhodobě nemocných, věznic, policejních cel a zařízení pro zajištění cizinců.</span></li><li><span style="line-height: 17.92px; font-size: 12.8px;">Řadu možných problémů v praxi se podařilo předem odstranit v rámci připomínkových řízení k připravovaným právním předpisům. Ochránkyně uplatnila celkem 235 připomínek k 34 zákonům a předpisům. 57 % připomínek bylo úplně nebo alespoň částečně vyhověno, jen v 11 % předkladatel připomínky ochránkyně neakceptoval.</span></li><li><span style="line-height: 17.92px; font-size: 12.8px;">Uspořádali jsme odborná setkání a semináře pro 1750 úředníků a dalších pracovníků např. neziskových organizací, na nichž jsme diskutovali o problémech v praxi a sdíleli zkušenosti, seznamovali je s našimi stanovisky.</span></li><li><span style="line-height: 17.92px; font-size: 12.8px;">Uspořádali jsme 40 setkání s celkem 1130 lidmi v rámci celé ČR a pomáhali tak zvyšovat právní povědomí.</span></li><li><span style="line-height: 17.92px; font-size: 12.8px;">Podle analýzy za roky 2012 – 2015 soudy využívají stanoviska ochránce (Nejvyšší správní soud ve 38 rozhodnutích, Ústavní soud ve 37 rozhodnutích, krajské soudy ve 34 rozhodnutích) a ve většině případů se s názorem ochránce ztotožňují.</span></li></ul>            <h4>Témata a trendy roku 2015:</h4> <p></p><ul><li><span style="line-height: 17.92px; font-size: 12.8px;">1 293 lidí potřebovalo pomoc v oblasti sociálního zabezpečení, z toho 34 % tvořily podněty týkající se důchodů.</span></li><li><span style="line-height: 17.92px; font-size: 12.8px;">Podařilo se nám zajistit vydání metodických pokynů MPSV a Úřadu práce ČR, díky kterým určují všechny úřady práce obvyklé nájemné stejným způsobem, tj. porovnáním výše tří tržních nájemných v daném místě.</span></li><li><span style="line-height: 17.92px; font-size: 12.8px;">Výzkumem jsme zjistili, že každý desátý člověk se v ČR setkal s nějakou formou diskriminace, nejčastěji z důvodu věku a pohlaví. Jen minimum lidí se ale proti diskriminaci brání. Tři čtvrtiny dotázaných si totiž myslí, že oběti diskriminace se jen velmi obtížně mohou dovolat svých práv.</span></li><li><span style="line-height: 17.92px; font-size: 12.8px;">Zaznamenali jsme více stížností na odebrání dítěte z péče rodičů a s tím spojenou nedostatečnou ochranu zájmů dítěte ze strany orgánu sociálně-právní ochrany dětí.</span></li><li><span style="line-height: 17.92px; font-size: 12.8px;">Zformulovali jsme doporučení týkající se registračních podmínek pro poskytování sociálních služeb, používání tlumicích léků a přístupu k boji s demencí.</span></li><li><span style="line-height: 17.92px; font-size: 12.8px;">Zaměřili jsme se na tzv. aktivní politiku zaměstnanosti: řešili jsme stížnosti na zamítnuté žádosti o rekvalifikaci nebo na problémy se zřizováním společensky účelných pracovních míst a chráněných pracovních míst určených osobám se zdravotním postižením.</span></li><li><span style="line-height: 17.92px; font-size: 12.8px;">Intenzivně jsme se zabývali tématem rovného odměňování: kritizovali jsme nařízení vlády o minimální mzdě ve vztahu k osobám se zdravotním postižením, vyzvali jsme Státní úřad inspekce práce ke kontrolám rovného odměňování, doporučili jsme MPSV aktivní kroky proti nerovnosti odměňování mužů a žen.</span></li><li><span style="line-height: 17.92px; font-size: 12.8px;">Zabývali jsme se nárokem a výplatou rodičovského příspěvku, pokud jeden z rodičů pracuje v jiném státě Evropské unie. Řešili jsme i případy, kdy rodina s malým dítětem zůstala až rok bez rodičovského příspěvku.</span></li><li><span style="line-height: 17.92px; font-size: 12.8px;">Zjišťovali jsme výzkumem, jak úřady poskytují informace. Počet žádostí o informace meziročně stoupl o 47 %, ale úřadům se je daří vyřizovat včas. Průtahy jsme zjistili pouze na Ministerstvu spravedlnosti při rozhodování o odvoláních proti neposkytnutí informace.</span></li><li><span style="line-height: 17.92px; font-size: 12.8px;">Zaznamenali jsme dlouhodobé průtahy na úseku dopravních přestupků ve Středočeském kraji. Kvůli nim často odpovědnost za přestupek zaniká a pachatele pak nelze potrestat. Požadujeme systémová opatření včetně personálního posílení.</span></li><li><span style="line-height: 17.92px; font-size: 12.8px;">Podpořili jsme návrh Krajského soudu v Praze, kterým žádá Ústavní soud o zrušení části zákona o pozemních komunikacích. Napadaná ustanovení umožňují obcím svévolně blokovat připojení nemovitostí na pozemní komunikaci bez legitimního důvodu.</span></li><li><span style="line-height: 17.92px; font-size: 12.8px;">Usilovali jsme o zachování včasného odškodnění a pomoci obětem trestných činů. V rámci připomínek k zákonu jsme zabránili problematickému prodloužení lhůt k vyřízení žádostí.</span></li><li><span style="line-height: 17.92px; font-size: 12.8px;">Podali jsme Ústavnímu soudu návrh na zrušení částí obecně závazných vyhlášek měst Litvínova a Varnsdorfu, které plošně zakazují sedět na veřejných prostranstvích na předmětech k tomu neurčených.</span></li><li><span style="line-height: 17.92px; font-size: 12.8px;">Po tříletém úsilí se podařilo dosáhnout proplácení nesprávně nařizované služební pohotovosti vojákům.</span></li><li><span style="line-height: 17.92px; font-size: 12.8px;">Na základě v srpnu a říjnu provedených návštěv Zařízení pro zajištění cizinců Bělá-Jezová jsme kritizovali podmínky zejména zajištěných rodin s dětmi.</span></li><li><span style="line-height: 17.92px; font-size: 12.8px;">Zformulovali jsme doporučení k rovnému zacházení při přijímání dětí do mateřských škol a upozornili jsme rovněž na zásadu rovného přístupu ke vzdělání v souvislosti se zápisy do prvních tříd.</span></li></ul><p><b><a href="/uploads-import/zpravy_pro_poslaneckou_snemovnu/Souhrnna-zprava_VOP_2015.pdf" target="_blank">Výroční zpráva 2015</a></b></p><p><a href="/zpravy-o-cinnosti/zpravy-pro-poslaneckou-snemovnu/">Archiv zpráv pro Poslaneckou sněmovnu</a></p>
