---
title: "Kulatý stůl na téma věková diskriminace"
oldUrl: "src/www.ochrance.cz/aktualne/tiskove-zpravy-2018/kulaty-stul-na-tema-vekova-diskriminace"
date: 2018-02-28
perex: "<p>Ombudsmanka dnes pořádá kulatý stůl o právních aspektech věkové diskriminace &ndash;  především v oblasti práce a zaměstnání. Kulatého stolu se účastní zaměstnanci ministerstev, orgánů inspekce práce, soudci nebo zástupci neziskového sektoru.</p>"
---

<!-- imported from the old website -->

<p>Náplní kulatého stolu je seznámení s případy ombudsmanky; s případy, které řešily české soudy nebo Soudní dvůr EU, a diskuze nad nimi. Právničky kanceláře ombudsmanky také blíže představí účastníkům možnosti obrany, které lidé dotčení věkovou diskriminací mohou využít, a seznámí je s možnostmi dokazování diskriminace pomocí empirických dat. V neposlední řadě budou účastníci kulatého stolu moci sdílet své praktické zkušenosti z této oblasti.</p> <p>Věková diskriminace je tématem, kterému se ombudsmanka rozhodla se v roce 2018 věnovat, a upozornit tak na něj.</p><p> Po kulatém stole se bude od 18:00 v prostorách Kanceláře konat promítání filmu Život začíná po stovce. Film dokumentuje příběh švédské blogerky, která se navzdory svému věku nebojí žít naplno.</p>
