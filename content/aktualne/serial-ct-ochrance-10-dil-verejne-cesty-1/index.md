---
title: "Seriál ČT „Ochránce“ – 10. díl: Veřejné cesty"
vystupy:
  - tz
oldUrl: "/aktualne/tiskove-zpravy-2011/serial-ct-ochrance-10-dil-verejne-cesty-1"
date: 2011-11-07
perex: "<p></p><p>Soukromá komunikace nebo veřejná cesta? Má majitel právo ji zahradit? O problémech s cestami vypráví 10. díl pořadu Ochránce vysílaný na ČT2 v úterý 8. 11. v 17:20 hod a v repríze ve středu 9. 11. v 9:35. </p>"
---

<!-- imported from the old website -->

<p>Manželé Kotherovi jsou již řadu let ve sporu se sousedem o cestu k jejich pozemku – není totiž stále jasné, jestli se jedná o veřejnou komunikaci nebo nikoliv. Soused – majitel několika vedlejších parcel – jim totiž zamezil vstup na přístupovou trasu k jejich stodole. Aby mohlo dojít k nařízení odstranění překážky, musí silniční správní úřad nejprve rozhodnout, jestli se jedná o veřejnou cestu, tj. o účelovou přístupovou komunikaci, či nikoli. Takového rozhodnutí se Kotherovi domáhali deset let.</p><p>Překážkami na příjezdové komunikaci, která je jedinou přístupovou cestou k chatové osadě a autokempu, se zabýval jeho provozovatel Jiří Novotný z Františkových Lázní. Na Kancelář veřejného ochránce práv se obrátil s prosbou o pomoc při řešení jejich odstranění. Spor o cestu mu fakticky zničil podnikání, když se řadu let domáhal vydání rozhodnutí, jestli se jedná o účelovou přístupovou komunikaci, která nesmí být uzavřena, nebo ne. Za pomoci ochránce se nakonec všechny strany sporu sešly a našly řešení v podobě zřízení věcného břemene.</p><p>Pan Šíma se na ombudsmana obrátil hned dvakrát, když opakovaně řešil problém s cestou zatarasenou kontejnery, závorou a dalšími překážkami, jimiž mu jeho soused blokuje přístup k domu. Veřejný ochránce práv šetřil především nesprávný postup Magistrátu města Frýdek-Místek, v jehož kompetenci a povinnosti je takovou záležitost řešit.</p>Již odvysílané díly seriálu najdete v archivu ČT na <a title="Otevření do nového okna" href="http://www.ceskatelevize.cz/" target="_blank">www.ceskatelevize.cz</a> 
