---
title: "Francie chce zakázat diskriminaci na základě přízvuku"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2020/francie-chce-zakazat-diskriminaci-na-zaklade-prizvuku/"
date: 2021-01-08
perex: "<p>Za porušení zákazu hrozí podle předkládaného zákona pokuta až do výše 45 tisíc eur.</p>"
---

<!-- imported from the old website -->

<p>Dolní komora francouzského parlamentu přijala v listopadu 2020 v prvním čtení návrh zákona, který zakazuje diskriminaci z důvodu přízvuku. Pokud zákon vstoupí v platnost, přízvuk se stane dalším z diskriminačních důvodů, ke kterým patří například rasa, pohlaví či postižení. Porušení zákazu diskriminace z důvodu přízvuku bude penalizováno pokutou až do výše 45 tisíc eur, případně odnětím svobody v délce až tří let.</p> <p>Podporovatelé zákona upozorňují na to, že silné regionální přízvuky bývají ve Francii terčem posměšků a často jsou spojovány s nízkým sociálním postavením a nízkopříjmovými profesemi. Naopak vyžadovaný jazykový standard je francouzština s přízvukem, kterým se mluví v Paříži a regionu Ile-de-France a běžně ho používají politici, lidé v médiích či veřejně známé osobnosti.</p> <p>Podle předkladatelů zákona žije ve Francii třicet milionů obyvatel(ek), kteří nemluví s pařížským přízvukem. Kvůli svému přízvuku se 17 milionů z nich setkalo se zesměšněním, 11 milionů lidí zase zažilo ze stejného důvodu diskriminaci v zaměstnání či při pracovním pohovoru.</p> <p> </p> <p>Více informací:</p> <p><a href="https://www.independent.co.uk/news/world/europe/france-ban-discrimination-accents-b1762503.html" target="_blank">https://www.independent.co.uk/news/world/europe/france-ban-discrimination-accents-b1762503.html</a></p> <p><a href="https://www.bbc.com/news/world-europe-55069048" target="_blank">https://www.bbc.com/news/world-europe-55069048</a></p>
