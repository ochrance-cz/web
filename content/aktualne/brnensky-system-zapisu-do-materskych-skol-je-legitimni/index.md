---
title: "Brněnský systém zápisu do mateřských škol je legitimní"
tags:
  - Tisková zpráva
oldUrl: "/aktualne/tiskove-zpravy-2012/brnensky-system-zapisu-do-materskych-skol-je-legitimni"
date: 2012-02-14
perex: "<p></p>"
---

<!-- imported from the old website -->

<p>Na základě dotazů rodičů se ochránce zabýval systémem elektronické podpory zápisu dětí do mateřských škol (dostupný na <a title="Otevření do nového okna" href="http://zapisdoms.brno.cz/" target="_blank">http://zapisdoms.brno.cz</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />), kterým se statutární město Brno snaží organizačně sjednotit přijímání dětí do mateřských škol na území města. Systém byl uveden do provozu 5. února 2012 a měl by napomáhat transparentnosti přijímacího řízení a poskytovat vyšší komfort rodičům přihlašovaných dětí.</p><p>Součástí systému elektronické podpory zápisu jsou i Magistrátem města Brna navržená kritéria pro posuzování přihlášených dětí a jejich bodové ohodnocení.  Z analýzy provedené ochráncem vyplývá, že kritéria jsou po obsahové stránce v souladu s jeho Doporučením k rovnému zacházení v přístupu k předškolnímu vzdělávání ze dne 8. prosince 2010 (dostupné <a href="https://www.ochrance.cz/diskriminace/doporuceni-a-vyzkum-pro-verejnost/">zde</a>). Jedná se tedy o kritéria nediskriminační, a jejich způsob užití je podle ochránce legitimní.</p><p>V souvislosti s tímto novým způsobem zápisu však ochránce rodiče dětí upozorňuje, že elektronický systém představuje podporu při získávání a podávání přihlášek, ale nenahrazuje rozhodnutí o přijetí dítěte do mateřské školy. O tom i nadále v souladu se zákonem rozhoduje pouze ředitel mateřské školy. Je proto možné, že ředitelé budou rozhodovat i na základě jiných kritérií, než těch, která jsou zveřejněna v systému elektronické podpory zápisu Magistrátu města Brna. </p><p>Rodiče dítěte, které nebude přijato do mateřské školy, se proti rozhodnutí ředitele mohou bránit odvoláním. Budou-li s rozhodnutím ředitele, případně s uplatněnými kritérii, nespokojeni, mohou se také obracet s podněty na veřejného ochránce práv. </p>
