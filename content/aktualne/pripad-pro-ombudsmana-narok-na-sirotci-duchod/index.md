---
title: "Případ pro ombudsmana: Nárok na sirotčí důchod"
tags:
  - TV seriál
oldUrl: "/dalsi-aktivity/tv-serial/pripad-pro-ombudsmana-iii/pripad-pro-ombudsmana-narok-na-sirotci-duchod/"
date: 2008-05-13
perex: "<p></p>"
---

<!-- imported from the old website -->

<h1 class="Nadpis1">Nárok na sirotčí důchod</h1><p class="Normln-web" style="FONT-WEIGHT: bold">Další díl cyklu Případ pro ombudsmana má premiéru v pátek 9. května v 17.40 hod na ČT 1 (reprízu vysílá ČT 2 v pondělí 12. 5. ve 12.25). Díl nazvaný Nárok na sirotčí důchod je o ženě, která několik let sváděla marný boj s Českou správou sociálního zabezpečení o sirotčí důchod pro své děti.</p><h3 class="Nadpis2">„Nárok na sirotčí důchod“</h3><p class="Normln-web"><span style="FONT-STYLE: italic">Příběh o boji za možnost doplatit chybějící pojistné za zemřelého otce dětí (spis. zn. VOP 2049</span><span style="FONT-STYLE: italic">/200</span><span style="FONT-STYLE: italic">6</span><span style="FONT-STYLE: italic">). </span></p><p class="Normln-web">Paní H. se na veřejného ochránce práv obrátila poté, co se marně snažila domoci přiznání sirotčího důchodu pro své dvě děti. Jejich otec zemřel v roce 2001 a Česká správa sociálního zabezpečení paní H. sdělila, že manžel – soukromý podnikatel – nezískal ke dni úmrtí potřebnou dobu pojištění. Neměl zaplaceny všechny sociální dávky, tudíž dětem nevznikl nárok na sirotčí důchod.</p><p class="Normln-web">Podle zákona musí zemřelý starší 28 let získat v posledních deseti letech před smrtí 5 let doby důchodového pojištění. Podle záznamů ČSSZ však pan H. získal v období deseti let před smrtí pouze 338 dní důchodového pojištění, proto děti nárok na sirotčí důchod nemají.</p><p class="Normln-web">Paní H. vzala informaci na vědomí a chtěla sama pojistné doplatit, jenže ČSSZ ji tuto možnost zamítla s tím, že pan H. neoznámil Okresní správě sociálního zabezpečení, že podnikal, před rokem 1995 se nepřihlásil k důchodovému pojištění, což za něj nyní nikdo nemůže učinit.</p><p class="Normln-web">Veřejný ochránce práv záležitost prověřil a uzavřel šetření s tím, že postup ČSSZ není správný. Účast na důchodovém pojištění není vázána na oznamovací povinnost. Pokud se podnikatel sám nepřihlásí k důchodovému pojištění, je ČSSZ oprávněna a má povinnost zjišťovat, jestli nebyla účastna pojištění ze zákona. Musí sama zjistit, jestli a v jakém období daná osoba podnikala. Ochránce tedy ČSSZ žádal, aby zjistila, zda pan H. fakticky podnikal, či ne. Pokud podnikal, účast na pojištění mu vznikla a paní H. by mohla pojistné doplatit. Tento postup zákon umožňuje.</p><p class="Normln-web">Faktický výkon podnikání je možné zjistit např. u živnostenského úřadu, finančního úřadu a u příslušné zdravotní pojišťovny, protože vůči těmto úřadům má podnikatel povinnosti. Po zásahu ochránce ČSSZ skutečně u VZP zjistila, že se zde pan H. přihlásil jako osoba samostatně výdělečně činná. Faktický výkon podnikání potvrdil i finanční úřad. Na základě těchto skutečností uznala ČSSZ, že pan H. bylo v daném období možné považovat za osobu samostatně výdělečně činnou a umožnila paní H. doplatit chybějící pojistné, aby mohl být dětem vyplácen sirotčí důchod.</p><p class="Normln-web" style="TEXT-DECORATION: underline">Obecné poučení:</p><ul><li class="Normln-web">Účast na důchodovém pojištění osoby samostatně výdělečně činné není vázána na splnění oznamovací povinnosti, ale na faktickém výkonu výdělečné činnosti.</li><li class="Normln-web">Když zemře osoba samostatně výdělečně činná, která si neplatila pojistné na důchodovém pojištění, lze za určitých podmínek toto pojistné za zemřelého doplatit, aby tím vznikl nárok na sirotčí a vdovský důchod.</li></ul><p class="Normln-web"> </p><p class="Normln">Starší díly Případu pro ombudsmana je možné zhlédnout prostřednictvím archivu České televize na <a href="../../TISKOVÉ%20ZPRÁVY%202008/www.ceskatelevize.cz">www.ceskatelevize.cz</a></p><p class="Normln"> </p>
