---
title: "Lidé s mentálním postižením u senátních voleb"
tags:
  - Tisková zpráva
oldUrl: "/aktualne/tiskove-zpravy-2018/lide-s-mentalnim-postizenim-u-senatnich-voleb"
date: 2018-10-12
perex: "<p>Velká část lidí s mentálním postižením není nijak omezena na právu volit své zástupce do orgánů veřejné správy. Mnoho jich přišlo volit do zastupitelstev obcí a chystají se také dnes nebo zítra odevzdat svůj hlas ve druhém kole senátních voleb. Společnost pro podporu lidí s mentálním postižením (SPMP ČR) proto společně s Ministerstvem vnitra České republiky připravila leták, který voliče názorně provede celým procesem volby.</p>"
---

<!-- imported from the old website -->

<p><em>&quot;Většina lidí bere účast na volbách jako samozřejmost, ale volební právo má i mnoho lidí s mentálním postižením, pro které může být způsob volby nepřehledný a matoucí. Ostatně, podobný problém mohou mít i lidé vyššího věku, kteří chtějí volit, dokážou se sami rozhodnout, komu by chtěli dát svůj hlas, ale nemusí si být jistí, jak u voleb postupovat. Je proto skvělé, že vznikl takto zjednodušený návod. Bylo by smutné, kdyby část občanů byla o účast na volbách obrána jen proto, že jsou volby složité,&quot;</em> oceňuje ombudsmanka Anna Šabatová podporu, kterou lidem s mentálním postižením pro účast v senátních volbách poskytuje SPMP ČR a Ministerstvem vnitra.</p><p><em>„Setkáváme se s lidmi s mentálním postižením, kteří mají zájem o veřejné dění a vítají jakoukoli podporu a možnost, jak se zapojit. Moci dát svůj hlas ve volbách jako ostatní dospělí lidé je pro ně jedním z důležitých momentů potvrzujících, že je společnost bere jako plnohodnotné občany,“</em> uvádí Camille Latimier, ředitelka Společnosti pro podporu lidí s mentálním postižením. Podobné jednoduché &quot;nápovědy&quot; chce připravit i pro volby do Evropského parlamentu a do Poslanecké sněmovny.</p><p>Informační leták <a title="Otevření do nového okna" href="https://www.ochrance.cz/fileadmin/user_upload/CRPD/Informacni-letak-volby-senat-SPMP.pdf" target="_blank"><img alt="" src="https://www.ochrance.cz/typo3/ext/od_linkdesc/icons/pdf.gif" class="od_linkdesc_icon" /> &quot;Jak se hlasuje do Senátu&quot;</a> (497.3 kB, Adobe Acrobat dokument)</p>
