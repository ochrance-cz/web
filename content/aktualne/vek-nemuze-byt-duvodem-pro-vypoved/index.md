---
title: "Věk nemůže být důvodem pro výpověď"
tags:
  - Tisková zpráva
oldUrl: "/aktualne/tiskove-zpravy-2016/vek-nemuze-byt-duvodem-pro-vypoved"
date: 2016-04-11
perex: "<p>Soud dal výpověď několika svým zaměstnankyním. Jako jediný důvod jim sdělil, že dosáhly důchodového věku. Těm, které odmítly přistoupit na dohodu o ukončení pracovního poměru, nevyplatil roční odměny. Jejich nadřízený jim také dle jejich tvrzení vyhrožoval, že je bude přesouvat z místa na místo, dokud jim práci nezprotiví. Nakonec jim dal výpověď pro nadbytečnost, aby vzápětí vypsal výběrové řízení na obdobnou pozici. Veřejná ochránkyně práv ve své závěrečné zprávě konstatovala zjevnou diskriminaci těchto zaměstnankyň z důvodu věku. O věci bude rozhodovat soud. </p>"
---

<!-- imported from the old website -->

<p>Antidiskriminační zákon zaměstnavateli neumožňuje, aby vybral zaměstnankyně, se kterými rozváže pracovní poměr na základě skutečnosti, že pobírají starobní důchod. Odchod do důchodu je svobodným rozhodnutím, které nelze vynucovat. </p> <p>Rozvázání pracovního poměru na základě věku nemůže být ospravedlnitelné ani jako pozitivní opatření vzhledem k mladším zaměstnankyním, které mají nezletilé děti. Což byl jeden z argumentů tohoto soudu. </p> <p>V případě, že by zaměstnavatel nevyplatil stěžovatelkám odměny, protože nechtěly přistoupit na dohodu o rozvázání pracovního poměru, by se jednalo o diskriminaci ve formě pronásledování.</p> <p>Aby byla domněnka diskriminace vyvrácena, musel by zaměstnavatel prokázat, že ho k nepřiznání odměn vedly jiné relevantní důvody, než odmítnutí stěžovatelek podepsat dohodu o skončení pracovního poměru. </p> Vzhledem k probíhajícímu soudnímu procesu nemůžeme zveřejnit informace o konkrétním soudu a jmenovat aktéry.
