---
title: "Skotský žák se zdravotním postižením uspěl ve sporu o možnost podpory při lekcích hry na kytaru"
vystupy:
  - diskriminace
oldUrl: "/diskriminace/aktuality-z-diskriminace/aktuality-z-diskriminace-2013/skotsky-zak-se-zdravotnim-postizenim-uspel-ve-sporu-o-moznost-podpory-pri-lekcich-hry-na-k/"
date: 2013-08-30
perex: "<p>Školák se zdravotním postižením bude smět navštěvovat lekce hry na kytaru. V prvním případu svého typu ve Skotsku tak rozhodl Tribunál pro podporu dodatkových potřeb (Additional Support Needs Tribunals for Scotland). Jeho rozhodnutí se tak stane inspirací pro budoucí řešení podobných případů.</p>"
---

<!-- imported from the old website -->

<p>Zdravotní postižení školáka navštěvujícího šestou třídu základní školy mu znemožňovalo vykonávat množství pro jiné děti běžných mimoškolních aktivit. Tribunál se ve svém rozhodnutí opřel o výklad britského antidiskriminačního zákona, dle něhož má škola povinnost zajistit možnost přístupu všech svých žáků ke školním i mimoškolním aktivitám. Hlavním cílem má být zabránění možnému vylučování žáků se zdravotním postižením.</p><p>Desetiletý žák navštěvoval lekce kytary, které škola nabízela, avšak nedostalo se mu potřebné podpory. Ačkoli sám dokázal kytaru držet, hrát na ni a listovat v notách, nebyl již schopen sám si kytaru či stojan na noty přinést, nástroj si naladit, vhodně si nainstalovat pojízdné křeslo či dojít si během hodiny na toaletu. Školákova matka proto požádala příslušný orgán poskytující podporu žákům se zdravotním postižením o zajištění odborných asistentů. Odpověď byla zamítavá s tím, že učitel hry na kytaru a jeho pomocníci se o školáka se zdravotním postižením mohou dostatečně postarat. Ve skutečnosti však školní personál chlapci potřebnou péči zajistit nedokázal a školák tak musel být například dlouhou dobu bez možnosti dostat se na toaletu.</p><p>Dle Tribunálu orgán, na který se matka žáka se zdravotním postižením obrátila s prosbou o specializované asistenty, vystavil školáka protiprávní diskriminaci z důvodu jeho zdravotního postižení. Ve svém rozhodnutí přitom Tribunál vyšel z pokynů Komise pro rovnost a lidská práva a z antidiskriminačního zákona. Školák byl v rozporu s tímto zákonem z důvodu nezajištění asistence znevýhodněn ve svém přístupu k lekcím hry na kytaru, a v důsledku toho bylo dokonce ohroženo jeho zdraví a bezpečnost.    </p>Více informací v angličtině naleznete <a title="Otevření do nového okna" href="http://www.equalityhumanrights.com/scotland/scottish-news/press-releases-2013/scottish-pupil-wins-landmark-disability-discrimination-tribunal/" target="_blank">zde</a> .
