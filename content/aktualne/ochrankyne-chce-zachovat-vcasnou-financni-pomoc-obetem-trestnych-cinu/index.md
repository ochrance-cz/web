---
title: "Ochránkyně chce zachovat včasnou finanční pomoc obětem trestných činů"
tags:
  - Tisková zpráva
oldUrl: "/aktualne/tiskove-zpravy-2015/ochrankyne-chce-zachovat-vcasnou-financni-pomoc-obetem-trestnych-cinu"
date: 2015-09-09
perex: "<p>Ministerstvo spravedlnosti navrhuje změnu zákona o obětech trestných činů. Žádá prodloužit tříměsíční lhůtu, během které musí posoudit žádosti obětí trestných činů a pozůstalých po těchto obětech o finanční pomoc. Smyslem finanční pomoci je zmírnění negativních a traumatických dopadů na oběti. Aby byla pomoc účinná, musí být také včasná. Ombudsmanka proto nesouhlasí s návrhem, který by lhůtu pro vyplácení pomoci prodloužil na dobu neurčitou.</p>"
---

<!-- imported from the old website -->

<p>Ministerstvo chce prodloužit tříměsíční lhůtu k vyřízení žádosti o dobu nutnou k „obstarání podkladů pro rozhodnutí z trestního spisu“. Ochránkyně však dobu tří měsíců považuje za zcela adekvátní. Pokud má přesto ministerstvo obtíže s včasným obstaráním všech nutných dokumentů, nemůže tento svůj problém přenášet na oběti trestných činů. Těm je naopak třeba pomáhat a ulehčovat jejich situaci. </p> <p><span style="line-height: 17.92px; font-size: 12.8px;">Oběti trestných činů nebo jejich pozůstalí již trpěli dost. Nelze proto akceptovat, že by se jejich problémy ještě prohlubovaly prodlužováním lhůty, ve které se jim dostane finančního odškodnění.</span></p> <p><span style="line-height: 17.92px; font-size: 12.8px;">„<i>Finanční pomoc je nakonec to nejmenší, čím obětem trestných činů můžeme pomoci. Stejně důležitá je včasná zdravotní a psychologická pomoc,</i>“ dodává veřejná ochránkyně Anna Šabatová.</span></p>
