---
title: "Spotřebitelský ombudsman není to samé co veřejný ochránce práv"
tags:
  - Tisková zpráva
oldUrl: "/aktualne/tiskove-zpravy-2013/spotrebitelsky-ombudsman-neni-to-same-co-verejny-ochrance-prav"
date: 2013-05-30
perex: "<p></p><p><img src=\"/uploads-import/img/Ikony/072038A.JPG\" style=\"PADDING-RIGHT: 10px; FLOAT: left\" height=\"219\" width=\"157\" alt=\"\" />Za účelem okamžitého řešení problémů s nepoctivým přístupem některých prodejců na tzv. předváděcích akcích vytvořilo Ministerstvo průmyslu a obchodu při živnostenských úřadech nový systém tzv. Spotřebitelského ombudsmana. Lidé by si ho však neměli plést s veřejným ochráncem práv (ombudsmanem), protože ten není oprávněn jednání prodejců na předváděcích akcích prošetřovat, ani poskytovat právní poradenství v této oblasti.</p>"
---

<!-- imported from the old website -->

<p>V případě Spotřebitelského ombudsmana nejde o nový úřad, ale o označení systému, který má pomocí kontaktních míst na živnostenských úřadech a jejich spolupráce s nevládními organizacemi umožnit oklamaným spotřebitelům (zejména seniorům) efektivně, rychle a bezplatně se domoci svých práv. </p><p>Je-li osoba poškozena jednáním prodejce na předváděcí akci a potřebuje poradit, může navštívit místně příslušný živnostenský úřad. Tam s poškozeným vyplní jednoduchý formulář, čímž bude založen „případ“, který bude následně předán nejbližší nevládní neziskové organizaci. Ta pak bude spotřebiteli bezplatně radit, příp. ho bezplatně zastupovat. Více k tomuto systému je možné nalézt na webových stránkách ministerstva <a title="Otevření do nového okna" href="http://www.mpo.cz/dokument141062.html" target="_blank">http://www.mpo.cz/dokument141062.html</a>  </p><p>Na nevládní neziskovou organizaci se může poškozený spotřebitel obrátit i přímo – kontakty se dozví na živnostenském úřadě. Kontaktní adresy poboček některých spotřebitelských sdružení naleznete i zde, na stránkách ochránce v sekci „<a href="https://www.ochrance.cz/stiznosti-na-urady/chcete-si-stezovat/zivotni-situace/" target="_blank">Životní situace – problémy a řešení</a>“ nebo přímo <a href="http://www.ochrance.cz/fileadmin/user_upload/Letaky/Ochrana_spotrebitele-priloha_III-13.pdf" target="_blank">zde</a>.</p><p>Veřejný ochránce práv vítá tuto iniciativu Ministerstva průmyslu a obchodu ochránce, neboť zaplňuje mezeru v řešení problémů, s nimiž se lidé často obracejí i na něj, a on jim pomoci nemůže. Mohl by se pouze zabývat činností České obchodní inspekce, pokud by se na ni spotřebitel obrátil a nebyl by spokojen s jejím postupem. Více informací k možnostem zásahu ochránce naleznete v sekci Životní situace – problémy a řešení: Ochrana spotřebitele</p>
