---
title: "Zástupkyně ombudsmana žádá poslance, aby podpořili zákon o odškodnění nezákonně sterilizovaných žen"
tags:
  - Tisková zpráva
oldUrl: "/aktualne/tiskove-zpravy-2020/zastupkyne-ombudsmana-zada-poslance-aby-podporili-zakon-o-odskodneni-nezakonne-steriliz"
date: 2020-10-20
perex: "<p>Zástupkyně ombudsmana Monika Šimůnková žádá poslance, aby na právě probíhající 62. schůzi sněmovny, v 1. čtení, projednali a podpořili zákon o odškodnění nezákonně sterilizovaných žen. Návrh zákona již rok čeká na své projednání. Zákon je v tuto chvíli jedinou možností, jak se takto postižené ženy mohou domoci spravedlnosti, neboť na soud se již obrátit nemohou. Na toto bezpráví přitom poukazoval již ombudsman Otakar Motejl.  </p>"
---

<!-- imported from the old website -->

<p>„Ombudsman Otakar Motejl popsal jako první ve své zprávě z roku 2005 souhrnně případy, kdy byly sterilizace žen provedené bez jejich souhlasu, případně se souhlasem uděleným za takových okolností, že jej nelze považovat za souhlas skutečný a informovaný. Tyto ženy dodnes nebyly odškodněny, mnohé mají závažné zdravotní problémy, některé již nejsou mezi námi. U soudu se již nelze bránit z důvodu promlčení. Připravený zákon je poslední možností, jak může stát po dvaceti letech alespoň trochu toto bezpráví napravit. Nedobrovolné sterilizace byly jedním z nejhorších zásahů do osobní integrity člověka, jakých se náš stát v minulosti dopustil. Ráda bych proto požádala poslance, aby na právě probíhající schůzi projednali v prvním čtení návrh tohoto zákona. Tyto ženy si to zaslouží,” vysvětluje zástupkyně ombudsmana Monika Šimůnková. </p>
