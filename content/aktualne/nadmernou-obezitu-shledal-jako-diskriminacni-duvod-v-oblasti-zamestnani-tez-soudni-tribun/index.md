---
title: "Nadměrnou obezitu shledal jako diskriminační důvod v oblasti zaměstnání též soudní tribunál v Severním Irsku"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2015/nadmernou-obezitu-shledal-jako-diskriminacni-duvod-v-oblasti-zamestnani-tez-soudni-tribun/"
date: 2015-05-18
perex: "<p>Podle severoirského Fair Employment Tribunal byl obézní muž obětí diskriminace ve formě obtěžování. Kolega na pracovišti se posmíval jeho nadváze.</p>"
---

<!-- imported from the old website -->

<p>Stěžovatel trpící zdravotním postižením ve formě obezity a několika závažnými nemocemi byl na pracovišti od kolegy vystaven nežádoucímu chování z důvodu své váhy. V neúnosných posměšcích typu „Jsi tak tlustý, že bys neucítil, ani kdyby do tebe někdo zabodl nůž,“ spatřoval muž dle Disability Discrimination Act 1995 diskriminaci ve formě obtěžování. Na základě toho se stěžovatel rozhodl proti obtěžujícímu chování bránit soudní cestou, a to i přesto, že byl daný zaměstnanec po stížnostech u zaměstnavatele za své nevhodné chování propuštěn.</p><p>Severoirský Tribunál se při svém rozhodování inspiroval případem ve věci Kaltoft (C-354/13), který v roce 2014 v rámci předběžné otázky řešil Soudní dvůr Evropské unie. Soudní dvůr se zabýval problematikou obezity, kterou označil za diskriminační důvod pouze v případě její těžší formy, která má účinky srovnatelné se zdravotním postižením. Na takovou diskriminaci z důvodu zdravotního postižení se potom vztahuje ochrana stanovená směrnicí Rady 2000/78/ES ze dne 27. listopadu 2000, kterou se stanoví obecný rámec pro rovné zacházení v zaměstnání a povolání, pokud v interakci s různými překážkami brání plnému a účinnému zapojení dotčené osoby do profesního života na rovnoprávném základě s ostatními pracovníky.</p>Bližší informace o celém případu jsou dostupné zde <a title="Otevření do nového okna" href="http://www.equalitylaw.eu/content/media/22-UK-ND-Obesity%20as%20disability.pdf" target="_blank">http://www.equalitylaw.eu/content/media/22-UK-ND-Obesity%20as%20disability.pdf</a> 
