---
title: "Slovenská ombudsmanka Mária Patakyová se přijela rozloučit s ombudsmankou Annou Šabatovou"
vystupy:
  - tz
oldUrl: "/aktualne2/aktualne/tiskove-zpravy-2020/slovenska-ombudsmanka-maria-patakyova-se-prijela-rozloucit-s-ombudsmankou-annou-sabatovou/"
date: 2020-02-05
perex: "<p>V úterý 4. února 2020 navštívila ombudsmanku Annu Šabatovou slovenská veřejná ochránkyně práv Mária Patakyová, aby se s ní rozloučila před koncem jejího mandátu. Společného pracovního oběda se zúčastnila také zástupkyně ombudsmanky Monika Šimůnková. </p>"
---

<!-- imported from the old website -->

<p>„Se slovenskou ombudsmankou Máriou Patakyovou jsme udržovali úzké, neformální a přátelské kontakty. Vždy jsme spolu výborně spolupracovaly a vzájemně si vyměňovaly zkušenosti. Při obědě jsme probraly současnou situaci ombudsmanů v obou zemích, stejně jako vyhlídky do budoucna. Věřím, že se nadstandardní vztahy se slovenskou ombudsmankou podaří udržet i v budoucnu,“ shrnuje ombudsmanka Anna Šabatová. </p> <p>Zástupkyně ombudsmanky Monika Šimůnková k tomu dodává: „Paní ombudsmanka Patakyová mě seznámila s kompetencemi slovenského veřejného ochránce práv. Probraly jsme otázky její spolupráce s dalšími institucemi, například se Slovenským národním střediskem pro lidská práva a dalšími. Věnovaly jsme se rovněž praktickým tématům, jako jsou možnosti slovenského ombudsmana vstupovat do řízení před Ústavním soudem nebo počty a typy stížností, se kterými se lidé na ombudsmana obracejí. Věřím, že spolu budeme pokračovat v dosavadní úspěšné spolupráci.&quot;</p> <p> <img src="/uploads-import/uploads/RTEmagicC_DSC_0997_square_small_SK_ombudsman.jpg.jpg" width="567" height="567" alt="" /></p>
