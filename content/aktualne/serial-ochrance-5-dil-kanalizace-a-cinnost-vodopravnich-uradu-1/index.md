---
title: "Seriál Ochránce – 5. díl – kanalizace a činnost vodoprávních úřadů"
vystupy:
  - tv
oldUrl: "/dalsi-aktivity/tv-serial/ochrance-ii-2012/serial-ochrance-5-dil-kanalizace-a-cinnost-vodopravnich-uradu-1/"
date: 2012-10-03
perex: "<p>V neděli 7. 10. ve 11:00h vysílá ČT2 5. díl pořadu Ochránce o problémech, do kterých se lidé dostávají ve vztahu k úřadům, tentokrát o potížích s kanalizací a o činnosti vodoprávních úřadů. Reprízu dílu uvidíte na ČT2 v úterý 9. 10. v 9:00h.</p>"
---

<!-- imported from the old website -->

<p>Kanalizace slouží k tomu, abychom měli kam vypouštět to, co už nikdy nechceme vidět. Co ovšem dělat, když kanalizace cizí vinou neodtéká? Nebo když odtéká někam, kde se na ni musí nedobrovolně dívat, a nejen dívat, někdo další? Cyklus Ochránce opět nabídne tři konkrétní příběhy, do kterých kancelář ombudsmana zasáhla. Režisér Zdeněk Skokan k tomu říká: „Při natáčení jsem zažil doslova absurdní situaci. Člověku na jeho pozemek vytékala už sedm let kanalizace od sousedů a městská část s tím nechtěla mít nic společného. Vodoprávní úřad s tím nemohl nic dělat, každý od toho dával ruce pryč. Poškození zkoušeli všechno možné, ale nikdo to nedokázal zastavit. Kdyby ale trubku s odpady a fekáliemi ucpali, tak by na ně přijela policie a nařídila jim, ať to odstraní, jelikož vytápějí ostatní pozemky. A nikoho nezajímá, že oni ten svůj mají vytopený pořád.“ (oficiální text České televize)</p><p>Pan J. z Brna ombudsmanovi napsal, že na jeho pozemek jsou vypouštěny odpadní vody z kanalizace, a požadoval, aby byl závadný stav napraven. Jedná se o starou kanalizaci budovanou v akci Z a zatrubnění provedené zřejmě bez povolení. Do kanalizace odvádí odpadní vody řada domů a dokonce i místní slévárna. Stěžovatel se domáhal zásahu stavebního úřadu, aby došlo k odstranění černé stavby zatrubnění.  Záležitost by vyřešila nová kanalizace, s jejíž výstavbou se sice počítá, ale to bude trvat ještě několik let. Tento případ poukazuje na povinnost samosprávy starat se o své občany. Není možné, aby obec odkládala vybudování kanalizace a umožňovala tak dlouhodobé poškozování soukromého majetku. Není také možné, aby kvůli tomu dalším obyvatelům rostly náklady (na vyvážení žump).</p><p>Podstatou podnětu pana L. byla jeho neúspěšná snaha docílit prostřednictvím stavebního úřadu přeložení odvodňovací strouhy, o délce koryta cca 220 m, kterou měli sousedé stěžovatele realizovat těsně nad jižní hranicí svého pozemku, a to 2 až 5 m do pozemku stěžovatele. Podle vyjádření stěžovatele jde o terénní úpravy zabírající přes 400 m<sup>2</sup>, zásadně měnící odtokové poměry v místě. K tomu stěžovatel např. uvádí, že došlo k takové změně spádových poměrů v přeloženém novém korytě, že toto již neslouží jako povrchové zařízení pro odvod vody z pozemků, nové koryto je suché a povrchová voda se hromadí v severní části pozemku stěžovatele. Pochybení na straně stavebního úřadu spatřuje stěžovatel v tom, že stavební úřad v daném případě neshledal provedení nepovolených terénních úprav a věcí se nezabýval v režimu stavebního zákona.</p><p>Na ochránce se obrátil pan P. se stížností na postup Úřadu městské části Brno-Tuřany jako stavebního úřadu a Magistrátu města Brna jako příslušného vodoprávního úřadu. Ke stížnosti ho vedl problém se zajištěním připojení již zkolaudovaného rodinného domu (a ještě celé řady dalších, v minulosti zkolaudovaných rodinných domů na ul. Widmannova, Nenovická, Pěnkinova) v k. ú. Holásky, na veřejnou kanalizaci. Domy byly napojeny na vybudovanou splaškovou kanalizaci, jejíž vlastník však nezajišťoval její řádný provoz. </p>
