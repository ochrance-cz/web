---
title: "2019: monitorování práv lidí se zdravotním postižením v pobytových sociálních službách"
tags:
  - Monitorování
oldUrl: "/monitorovani-prav-lidi-se-zdravotnim-postizenim/aktuality-z-monitorovani/aktuality-z-monitorovani-2019/2019-monitorovani-prav-lidi-se-zdravotnim-postizenim-v-pobytovych-socialnich-sluzbach/"
date: 2019-01-24
perex: "<p>Jedním z témat, kterým se chce ombudsmanka v roce 2019 věnovat, jsou práva lidí se zdravotním postižením dlouhodobě žijících v domovech pro osoby se zdravotním postižením.</p>"
---

<!-- imported from the old website -->

<p>V rámci monitorování práv osob se zdravotním postižením se chce ombudsmanka v letošním roce mimo jiné zaměřit na některé stránky života lidí, kteří dlouhodobě žijí v pobytových sociálních službách, konkrétně v domovech pro osoby se zdravotním postižením. Mezi témata, o která se bude ombudsmanka v této souvislosti zajímat, patří zejména vzdělávání a také zajištění specializované zdravotní preventivní péče. Bude rovněž zkoumat právní tituly, na základě kterých do domovů pro osoby se zdravotním postižením přichází děti.</p><p> Sérii systematických, předem neohlášených, návštěv vykoná tým sestavený nejen z právniček a právníků kanceláře, ale také z přizvaných externích odborníků. Po uskutečnění většího množství šetření využije ombudsmanka získané informace pro sestavení souhrnné zprávy, která bude následně zveřejněna. Důležitost souhrnných zpráv ombudsmanky z oblasti monitorování práv osob se zdravotním postižením spočívá zejména v představení současného stavu v dané oblasti v České republice. Tyto zprávy mohou poukázat na případné nedostatky, ale současně s tím se snaží i nabídnout řešení, jak danou situaci zlepšit.</p>
