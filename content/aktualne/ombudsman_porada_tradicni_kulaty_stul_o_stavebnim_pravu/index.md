---
title: Ombudsman pořádá tradiční kulatý stůl o stavebním právu
date: 2023-04-20T09:02:03.888Z
vystupy:
  - tz
perex: >
  <p>Zástupci Ministerstva pro místní rozvoj a krajských úřadů dnes v Kanceláři
  veřejného ochránce práv diskutují o problematice vstupu pracovníků stavebních
  úřadů na pozemky a do staveb. Jako druhé hlavní téma pro letošní setkání
  odborníků na stavební právo zvolil ombudsman vzájemné odstupy staveb.</p>
---
<p>Podle stavebního zákona mohou zaměstnanci stavebních úřadů při zjišťování stavu stavby a pozemku <a href="https://www.zakonyprolidi.cz/cs/2006-183#p172">vstupovat na cizí pozemky, stavby a do staveb</a> s vědomím jejich vlastníků. Je to především v&nbsp;případech, kdy potřebují zajistit důkazy a další podklady pro vydání správního rozhodnutí nebo opatření.</p>

<p>Pro zjištění skutečného stavu věci je vstup na pozemek a do stavby klíčový. Se vstupem je však spojena řada obtíží nejen právního, ale i faktického charakteru. Pracovníci stavebních úřadů se mohou v&nbsp;praxi potýkat s&nbsp;otázkou, jakým způsobem mají uvědomit vlastníka o vstupu, v&nbsp;jakých situacích mohou vstoupit bez vědomí vlastníka nebo s&nbsp;tím, zda skutečnosti, které o věci vědí, jsou dostatečné pro to, aby mohli vstoupit na pozemek a do stavby. Účastníci kulatého stolu se zabývají také otázkou spolupráce stavebních úřadů s&nbsp;policií při zajištění vstupu. Diskutují nad tím, jak by měl stavební úřad vymáhat rozhodnutí, kterým vlastníkovi nařídil, aby vstup na pozemek nebo do stavby umožnil.</p>

<p>V&nbsp;sekci věnované <a href="https://www.zakonyprolidi.cz/cs/2006-501#p25">pravidlům odstupů staveb</a> se účastníci budou v&nbsp;odpolední části programu věnovat otázkám, jak posuzovat požadavky na odstupové vzdálenosti, pokud povolovaná stavba zahrnuje ustupující podlaží. Při posuzování vzájemných odstupů je třeba především zvážit, jaká je rozhodná výška stavby, a z&nbsp;jakých bodů vzdálenost mezi stavbami měřit.</p>

<p>S průběhem kulatého stolu a především s názory diskutujících seznámí veřejný ochránce práv stavební úřady v&nbsp;odborném článku v&nbsp;nejbližším vydání Bulletinu stavebního práva.</p>
