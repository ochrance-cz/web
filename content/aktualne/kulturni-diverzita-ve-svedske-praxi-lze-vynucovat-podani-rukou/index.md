---
title: "Kulturní diverzita ve švédské praxi – lze vynucovat podání rukou?"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2013/kulturni-diverzita-ve-svedske-praxi-lze-vynucovat-podani-rukou/"
date: 2013-07-24
perex: "<p>Švédské soudy považují za diskriminační vynucovat podání rukou v situaci, kdy to osoba (spolupracovník opačného pohlaví) odmítá z náboženských, nebo etnických důvodů.</p>"
---

<!-- imported from the old website -->

<p class="align-blok">Ve Švédském Trollhättanu se znovu dostala do popředí debata o právu vyžadovat podání ruky. Mladý praktikant na městském úřadu odmítl podat ruku vedoucí pracovnici s odůvodněním, že vzhledem ke svému náboženskému přesvědčení, by si musel umýt ruce poté, co by je podal ženě. Vedoucí se však s jeho zdůvodněním nespokojila a praktikantovi přikázala podat jí ruku, byť by to pro něj mělo znamenat, že si ji následně umyje. Mladík se nátlaku nepodřídil a kontaktoval švédského Ombudsmana pro rovné zacházení.</p><p class="align-blok">Dříve než mladík stihl podat stížnost, městský úřad mu vyplatil odškodné ve výši 30.000 SEK (přibližně 90.000 Kč) a zároveň pokáral vedoucí pracovnici za porušení memoranda města Trollhättanu o kulturní rozmanitosti. S takovým výsledkem byl student spokojen a již nepodnikl žádné další kroky ani proti dotčené ženě, ani proti městskému úřadu.</p><p class="align-blok">Jednání radnice ale rozdmýchalo starou diskuzi. Někteří obyvatelé si stěžovali Parlamentnímu ombudsmanovi, že není správné používat peníze daňových poplatníků k odškodňování osob, v případech, kdy neexistuje jasná zákonná povinnost takové osoby odškodnit.</p><p class="align-blok">Nicméně radnice byla se situací dobře obeznámena. Stockholmský okresní soud totiž v podobném případě přikázal agentuře Arbetsförmedlingen (švédská obdoba českého Úřadu práce) zaplatit 60.000 SEK (asi 180.000 Kč) za to, že sankcionovala osobu, která odmítla podat ruku manažerce zastupující potencionálního zaměstnavatele. Tento případ je nejlepší ilustrací situace ve Švédsku – pracovník, který jedná s úctou se svými spolupracovníky opačného pohlaví, jim může z náboženských nebo etnických důvodů odmítnout podat ruku.</p><p><a title="Otevření do nového okna" href="http://www.non-discrimination.net/content/media/SE-31-FLASH%20REPORT-shake%20hands.pdf" target="_blank">Původní zpráva v angličtině.</a> </p><p class="align-blok">Rozhodnutí okresního soudu ve Stockholmu (Equality Ombudsman v. National Employment Agency, Judgment 2010-02-08) je dostupné ve švédštině <a title="Otevření do nového okna" href="http://www.do.se/Documents/forlikningar-domstolsarenden/T7324-08%20avid.pdf" target="_blank">zde</a> .</p><p>Novinový článek o soudním případu je dostupný v angličtině <a title="Otevření do nového okna" href="http://www.stockholmnews.com/more.aspx?NID=4787" target="_blank">zde</a> .</p>
