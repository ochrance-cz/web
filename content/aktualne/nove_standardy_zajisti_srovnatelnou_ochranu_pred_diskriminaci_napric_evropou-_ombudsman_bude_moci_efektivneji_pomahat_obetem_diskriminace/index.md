---
title: Nové standardy zajistí srovnatelnou ochranu před diskriminací napříč
  Evropou. Ombudsman bude moci efektivněji pomáhat obětem diskriminace
date: 2024-06-21T06:57:18.118Z
vystupy:
  - tz
perex: >
  <p>Po letech může dojít na rozšíření kompetencí ombudsmana, které posílí
  ochranu lidí před diskriminací. Evropská unie přistoupila ke sjednocení
  fungování orgánů pro rovné zacházení, protože míra pomoci je nyní v&nbsp;každé
  zemi jiná. V&nbsp;Česku plní už 15 let roli orgánu pro rovné zacházení
  (equality body) ombudsman. Nově by tak mohl pomáhat obětem diskriminace
  rychleji, řešit spory smírně mediací nebo se jich zastat u soudu.</p>
---
<p>Evropská unie přijala směrnici o standardech, pomocí které budou národní orgány pro rovné zacházení splňovat minimální požadavky na svou činnost. Povede to k účinnější prevenci před diskriminací a ochraně obětí. Standardy počítají s&nbsp;tím, že orgány pro rovné zacházení získají silnější záruky nezávislosti, dostatečné lidské i finanční zdroje nebo posílené pravomoci na pomoc obětem diskriminace. Cílem je jednotné uplatňování práva v oblasti rovného zacházení v&nbsp;rámci EU. Lidem se tak dostane podobné ochrany před diskriminací bez ohledu na to, ve které unijní zemi žijí.</p>

<p>České republice v&nbsp;červnu začala běžet dvouletá lhůta pro začlenění standardů do českého právního řádu. Od roku 2026 tak možná bude český ombudsman pomáhat obětem diskriminace mediací nebo tím, že se jich zastane u soudu.&nbsp;</p>

<p>O konkrétním zapracování změn rozhodnou zákonodárci. &bdquo;<em>Už teď mnohé principy z&nbsp;vytyčených standardů splňujeme.</em> <em>Poskytujeme metodickou pomoc obětem diskriminace, provádíme výzkumy v&nbsp;oblasti rovného zacházení či vydáváme doporučení k&nbsp;otázkám souvisejícím s&nbsp;diskriminací. </em><em>Některé výzvy pro nás ale budou nové. Například dosud jsme neměli zákonnou kompetenci k řešení sporů formou mediace nebo podávání žalob ve veřejném zájmu v&nbsp;otázkách diskriminace. Věřím, že zákonodárci důkladně promyslí konkrétní zapracování změn, abychom mohli efektivněji pomáhat obětem diskriminace,</em>&ldquo; uvedl ombudsman Stanislav Křeček.</p>

<blockquote>
<h4>Standardy se týkají osmi základních okruhů:</h4>

<ul>
	<li><strong>působnost</strong> (ochrana před diskriminací z&nbsp;některých důvodů a v některých oblastech diskriminace, ČR již splňuje),</li>
	<li><strong>nezávislost</strong> (svobodně rozhodovat a fungovat bez vnějšího vlivu, včetně vlivu vlády),</li>
	<li><strong>dostatečné zdroje</strong> (nezbytné lidské, finanční a technické zdroje, aby bylo zajištěno hladké a udržitelné fungování),</li>
	<li><strong>přístupnost</strong> (pomoc v&nbsp;dostupné formě pro všechny, včetně lidí s&nbsp;postižením),</li>
	<li><strong>konzultace právních předpisů a politik</strong> (rozvíjení spolupráce s veřejnými subjekty v&nbsp;oblasti legislativy a politiky),</li>
	<li><strong>posílené pravomoci</strong> (prověřovat případy diskriminace, vydávat posouzení nebo závazná rozhodnutí o diskriminaci, vyjadřovat se soudu, zastupovat oběti u soudu, podávat žaloby ve veřejném zájmu, řešit spory mediací),</li>
	<li><strong>zvyšování povědomí a prevence diskriminace</strong> (osvětové a vzdělávací aktivity),</li>
	<li><strong>vydávání zpráv</strong> (pravidelné zprávy o stavu rovného zacházení).</li>
</ul>
</blockquote>

<p>Změny přicházejí pro Česko symbolicky v&nbsp;době patnáctiletého výročí antidiskriminačního zákona. 29. června si totiž připomínáme 15 let od přijetí českého antidiskriminačního zákona, na které navázalo i působení veřejného ochránce práv coby národního orgánu pro rovné zacházení (equality body).</p>

<p><strong>Související odkazy</strong></p>

<p><a href="https://equineteurope.org/what-are-equality-bodies/standards-for-equality-bodies/">Equinet ke standardům</a></p>

<p><a href="https://equineteurope.org/wp-content/uploads/2023/02/Equinet-Brochure_digital.pdf">Brožura Equinetu ke standardům</a></p>

<p><a href="https://eur-lex.europa.eu/legal-content/CS/TXT/HTML/?uri=OJ:L_202401500">Směrnice EU o standardech</a></p>
