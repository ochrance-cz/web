---
title: "Kdopak by se toho bál?"
tags:
  - Tisková zpráva
oldUrl: "/aktualne/tiskove-zpravy-2019/kdopak-by-se-toho-bal"
date: 2019-03-08
perex: "<p>Ombudsmanka se připojuje ke Světovému dni Downova syndromu. V sobotu 16. března pořádá společně se spolkem Úsměvy divadelní představení divadla Aldente a autorské čtení Marka Orko Váchy a Milana Kosmáka. Ve spolupráci s Domem dětí a mládeže Helceletka je připraven také zábavný program pro děti.</p>"
---

<!-- imported from the old website -->

<p>Od loňského roku se ombudsmanka systematicky zabývá právy lidí se zdravotním postižením. K jejím úkolům patří mimo jiné zvyšovat povědomí společnosti o životě lidí s postižením. Světový den Downova syndromu je jednou z příležitostí, jak informovat širokou veřejnost o tomto geneticky podmíněném postižení a potřebách lidí, kteří se s ním narodili.  </p><p>V sobotu 16. března od 14:00 se tudíž ombudsmanka rozhodla ve spolupráci s dalšími organizacemi (spolek Úsměvy, Dům dětí a mládeže) uspořádat divadelní představení <strong>divadla Aldente</strong> nazvané Kdopak by se toho bál? Představení se koná v sále Otakara Motejla v Kanceláři ombudsmana v Brně. Na představení navazuje autorské <strong>čtení Marka Orko Váchy</strong> a Milana Kosmáka. Pro děti je zajištěn doprovodný program.</p><p>Downův syndrom je jedním z nejčastějších vrozených, udává se, že postihuje průměrně jedno ze 700 narozených dětí. Světový den Downova syndromu pak tradičně připadá na 21. března. Toto datum má symbolický význam – lidé s Downovým syndromem mají totiž na 21. páru chromozomů v buňkách obvykle navíc ještě jeden, třetí chromozom. </p>Zájemci o představení a další program se mohou přihlásit <a href="https://docs.google.com/forms/d/1zm4gF6aYqgDsMPyv6IEXgtfNzpig1b59b8WIJ_p3O9c/viewform?ts=5c5830d7&amp;edit_requested=true" target="_blank">zde</a>.
