---
title: "Zástupci nevládních organizací z kavkazských zemí u ombudsmana"
oldUrl: "src/www.ochrance.cz/aktualne/tiskove-zpravy-2013/zastupci-nevladnich-organizaci-z-kavkazskych-zemi-u-ombudsmana"
date: 2013-10-17
perex: "<p></p>"
---

<!-- imported from the old website -->

<p>Seznámit se s činností ombudsmana, jeho působností a postavením v právním systému ČR dnes přišli zástupci nevládních organizací zemí jižního Kavkazu (Gruzie, Arménie, Jižní Osetie a Abcházie). Ti ve svých zemích realizují nejčastěji projekty zaměřené na práva menšin a uprchlíků, na ekologické otázky, veřejnou participaci a občanská práva. Stáž zástupců nevládních organizací v Brně zajišťuje občanské sdružení Nesehnutí.</p><p>Zástupci z kavkazských zemí se o práci ombudsmana zajímali velice detailně. Velmi zásadní pro ně byla otázka nezávislosti ombudsmana, jak je zajištěna a garantována s ohledem na to, že jde o státní orgán. Chtěli vědět, jaké jsou jeho možnosti prosazovat své názory, jakou povahu mají jeho sankce a jak je uplatňuje. S pracovníky Kanceláře veřejného ochránce práv diskutovali o zvláštních oprávněních ochránce, o jeho postavení jako kárného žalobce ve vztahu k předsedům a místopředsedům soudů a zajímali se také o konkrétní žalobu ochránce ve veřejném zájmu ve věci fotovoltaické elektrárny.</p><p>V oblasti ochrany osob omezených na svobodě se hosté kupodivu neptali ani tak na věznice a policejní cely, ale třeba na to, jakým způsobem je u nás právně řešena otázka nedobrovolného umisťování osob do psychiatrických léčeben. </p><p>Stejně konkrétní byl i zájem o oblasti diskriminace, kde zjišťovali situaci matek samoživitelek v českém pracovním prostředí, jakým způsobem je zajištěno inkluzivní vzdělávání dětí s postižením, ale zajímali se také o nejčastější důvody diskriminace a oblasti, v nichž k ní dochází.</p><p><img src="https://www.ochrance.cz/uploads/RTEmagicC_kavkazane-1.jpg.jpg" height="310" width="612" alt="" /></p><p><img src="https://www.ochrance.cz/uploads/RTEmagicC_kavkazane-2.jpg.jpg" height="363" width="610" alt="" /></p><p><img src="https://www.ochrance.cz/uploads/RTEmagicC_kavkazane-3.jpg.jpg" height="355" width="610" alt="" /></p>
