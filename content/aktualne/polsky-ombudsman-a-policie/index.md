---
title: "Polský ombudsman a policie"
tags:
  - Detence
oldUrl: "/ochrana-osob-omezenych-na-svobode/aktuality-z-detenci/aktuality-z-detenci-2017/polsky-ombudsman-a-policie/"
date: 2017-06-19
perex: "<p>V poslední době bylo v Polsku slyšet o případech prokázaného i domnělého špatného zacházení ze strany policie. Varovným hlas často patřil Adamu Bodnarovi, polskému ombudsmanovi, který vykonává rovněž mandát národního preventivního mechanismu.</p>"
---

<!-- imported from the old website -->

<h5>Shrnutí kriminalizovaných případů</h5> <p>Dne 19. dubna 2017 vydal polský ombudsman (Rzecznik Praw Obywatelskich) Adam Bodnar na tiskové konferenci <a href="https://www.rpo.gov.pl/pl/content/tortury-na-policji--rzecznik-praw-obywatelskich-wskazuje-jak-im-zapobiegac" target="_blank">zvláštní prohlášení</a> k používání mučení a dalších forem těžkého špatného zacházení polskou policií. Uvedl, že mezi lety 2008 a 2015 bylo 33 příslušníků policie odsouzeno ve 22 trestních věcech podle § 246 trestního zákoníku za špatné zacházení s osobami omezenými na svobodě nebo svědky. V průběhu roku 2016 přibylo 6 dalších rozsudků týkající se 9 příslušníků.</p> <p>Polské právo neobsahuje skutkovou podstatu trestného činu mučení. Případy bití, vymáhání přiznání, hrozeb a podobné mohou mít různou právní kvalifikaci, včetně „překročení pravomocí“. Podle § 246 trestního zákoníku, veřejný činitel nebo osoba jednající na jeho/její příkaz, pokud použije násilí, protiprávní hrozbu nebo jinak podrobí fyzickému nebo psychickému špatnému zachází jinou osobu za účelem získání svědectví, vysvětlení, informace nebo vyjádření, bude potrestána trestem odnětí svobody od jednoho do 10 let. </p> <p>Prohlášení ombudsmana popisuje konkrétní odstíhané případy. Zahrnují bití obuškem po celém těle (včetně chodidel), podrobení elektrošokům (taserem) do různých částí těla (včetně genitálií), nastříkání pepřového spreje do tváře, natažení plastové tašky přes hlavu, svlečení člověka donaha a vystavení zrakům několika policistů, nucení setrvat po dlouhou dobu v bolestivé pozici, hrozby (znásilněním, podstrčením drog, dalším trestním stíháním, služebním psem, násilím před zraky příbuzných osoby, prostřelením kolenou při falešném pokusu o útěk a dlouhodobou izolací mladistvého a bráněním kontaktu s rodiči) a dotýkání pohlaví. Ombudsman dodal, že v některých případech byly oběťmi osoby, jimž nehrozil žádné vážné stíhání, a byly mezi nimi i mladé ženy a mladiství. V některých případech byly tyto osoby spoutané.</p> <p>Podle polského ombudsmana dochází ke špatnému zacházení nebo mučení zpravidla při samém začátku omezení svobody policií, před prvním oficiálním výslechem, a to v kancelářích policejních služeben v průběhu úvodního kladení otázek příslušníky kriminální policie. Někdy také takové špatné zacházení nastává při zatýkání a v průběhu eskorty v policejním vozidle.</p> <p>Nejvyšší místa polské policie na prohlášení reagovala vyjádřením, že jde o shrnutí případů za velmi dlouhé období (8 let), které odhalily a vyšetřily příslušné orgány činné v trestním řízení a že dotčení příslušníci byli tvrdě potrestaní. Podle policie je špatné zacházení nebo mučení velmi výjimečný jev a nejedná se o obecný přístup ve vztahu k osobám omezeným na svobodě. Policie rovněž ubezpečuje veřejnost, že opatření k prevenci takového zacházení budou nadále její prioritou.</p> <h5>Případ rok starého úmrtí zadrženého muže týraného paralyzérem</h5> <p>Adam Bodnar se také aktivně zapojil do debaty, která v květnu ovládla polská média. Na veřejnost unikly záběry, jak čtyři policisté na služebně ve Vratislavi mučili spoutaného mladého muže, které následně zemřel. Kauza získala politický rozměr, neboť opozice na ní tvrdí, že za smrt může narůstající policejní násilí. Nicméně polský ombudsman se případem zabýval věcně a <a href="https://www.rpo.gov.pl/en/content/%E2%80%9Edeath-police-station%E2%80%9D-%E2%80%93-shocking-case-torture" target="_blank">označil postup policistů za mučení</a>.</p>
