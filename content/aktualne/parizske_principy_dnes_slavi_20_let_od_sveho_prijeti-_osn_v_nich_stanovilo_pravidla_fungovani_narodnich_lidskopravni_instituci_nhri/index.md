---
title: Pařížské principy dnes slaví 30 let od svého přijetí. OSN v nich
  stanovilo pravidla fungování národních lidskoprávních institucí (NHRI)
date: 2023-12-20T12:32:51.816Z
vystupy:
  - tz
perex: >
  <p>Pro <a
  href="https://www.ochrance.cz/dokument/co_je_to_narodni_lidskopravni_instituce_a_proc_ji_v_cesku_potrebujeme/">národní
  lidskoprávní instituce</a> jsou takzvané <a
  href="https://www.ohchr.org/en/instruments-mechanisms/instruments/principles-relating-status-national-institutions-paris">pařížské
  principy (zásady)</a> klíčový dokument. Popisují kompetence i odpovědnosti
  NHRI, věnují se složení lidskoprávních institucí nebo zárukám jejich
  nezávislosti i metodám práce. Podle toho, do jaké míry národní lidskoprávní
  instituce těmto principům vyhovují, pak při mezinárodní akreditaci získávají
  odpovídající status.</p>
---
<p>Soulad s&nbsp;pařížskými principy bude muset v&nbsp;budoucnu řešit i připravovaná česká NHRI. Její mandát by měl podle chystané <a href="https://odok.cz/portal/veklep/material/ALBSCSSKUT84/">novely zákona o veřejném ochránci práv</a> vykonávat právě ombudsman. Česká republika jako jeden z&nbsp;posledních evropských států vlastní NHRI, ani dětského ombudsmana, zatím nezřídila. Jejich působení by přitom posílilo prosazování a ochranu lidských práv u nás.</p>

<p>Jednou ze záruk nezávislosti národních lidskoprávních institucí je podle pařížských principů také jejich odpovídající financování. To opakovaně <a href="https://www.ochrance.cz/aktualne/vznik_narodni_lidskopravni_instituce_nhri_i_zrizeni_detskeho_ombudsmana_by_ochranu_lidskych_prav_v_cesku_posilily_shoduji_se_ombudsman_i_jeho_zastupce/">zdůrazňují</a> i veřejný ochránce práv a jeho zástupce. Adekvátní rozpočet by měl podle pařížských principů umožnit, aby NHRI měla vlastní zaměstnance a prostory, byla nezávislá na vládě a nepodléhala takové finanční kontrole, která by mohla ovlivnit její nezávislost.</p>

<p>O možném vzniku národní lidskoprávní instituce v&nbsp;ČR na podzimní <a href="https://www.ochrance.cz/aktualne/dozvuky_ombudsmanskeho_setkani_expertu_na_lidska_prava_narodni_lidskopravni_instituce_nhri_si_jako_nezavisly_prostrednik_mezi_statem_obcanskou_spolecnosti_i_verejnosti_musi_nejdrive_ziskat_jejich_duveru/">konferenci v&nbsp;Kanceláři ombudsmana</a> diskutovali čeští i zahraniční odborníci. Shodli se, že nezávislé monitorování a prosazování lidských práv prostřednictvím NHRI je účinné i díky tomu, že dokáží propojovat občanskou společnost s institucemi státu, které jsou za nápravu případných nedostatků v&nbsp;ochraně lidských práv odpovědné.</p>

<p><em>&bdquo;NHRI sice nemá žádnou exekutivní moc a její doporučení nejsou závazná, to ale neznamená, že je bezzubá. Její měkká moc naopak může být velmi efektivní. Aktivity NHRI jsou založené na spolupráci, a právě otevřený a konstruktivní přístup pomáhá k dosažení změn způsobem, který není bojovný nebo nepřátelský,&ldquo;</em> shrnula na konferenci Generální tajemnice Evropské sítě národních lidskoprávních institucí (<a href="https://ennhri.org/about-us/">ENNHRI</a>) Debbie Kohner.</p>

<blockquote>
<p><strong>Národní lidskoprávní instituce </strong></p>

<ul>
	<li>zvláštní nezávislé subjekty zřízené podle vnitrostátního práva</li>
	<li>instituce obecně pověřené podporou větší informovanosti a odborné přípravy a ochranou lidských práv, a to sledováním činností a vyřizováním, prošetřováním a oznamováním jednotlivých stížností,</li>
	<li>vnitrostátní subjekty vydávající doporučení v oblasti lidských práv a sledující lidská práva,</li>
	<li>instituce akreditované v mezinárodním procesu vzájemného hodnocení jako instituce dodržující pařížské zásady plně (status A) nebo částečně (status B),</li>
	<li>organizace pověřené sledováním výsledků jejich státu v oblasti lidských práv a podáváním příslušných zpráv na vnitrostátní a mezinárodní úrovni,</li>
	<li>subjekty oprávněné k účasti v Radě OSN pro lidská práva a jiných mezinárodních mechanismech v oblasti lidských práv.</li>
</ul>

<p>Zdroj: <a href="https://fra.europa.eu/sites/default/files/fra_uploads/fra-2020-strong-effective-nhris-summary_cs.pdf">Agentura EU pro základní práva</a> (FRA)</p>
</blockquote>
