---
title: "Právní závazek dosáhnout 5% kvóty při zaměstnávání osob se zdravotním postižením může být v Nizozemsku uložen v roce 2017"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2014/pravni-zavazek-dosahnout-5-kvoty-pri-zamestnavani-osob-se-zdravotnim-postizenim-muze/"
date: 2014-05-21
perex: "<p>Pokud zaměstnavatelé nevytvoří určitý počet nových pracovních míst pro lidi se zdravotním postižením, může být právní úprava vzniku kvót přijata beze všeho v roce 2017.</p>"
---

<!-- imported from the old website -->

<p class="align-blok">Směrnice Rady 200/78/ES, kterou se stanoví obecný rámec pro rovné zacházení v zaměstnání a povolání, ve svém čl. 7 představuje výjimky ze zásady rovného zacházení formou tzv. pozitivních opatření, přičemž odst. 2 dopadá výhradně na osoby se zdravotním postižením. </p><p class="align-blok">Právě požadavkům směrnice se snaží dostát nizozemský zákonodárce. Již dříve byl přijat Zákon o opětovném včlenění osob se zdravotním postižením do zaměstnání, nicméně ten byl zrušen v roce 2005 a postavení osob se zdravotním postižením na trhu práce zůstalo stále problematické.</p><p class="align-blok">V roce 2012 obsahovala koaliční dohoda návrh na zavedení 5% kvót vyhrazující práci lidem se zdravotním postižením, návrh byl však zamítnut v dubnu 2013 v reakci na Sociální dohodu mezi odbory a organizacemi nizozemských zaměstnavatelů.</p><p class="align-blok">Sociální dohoda zahrnuje odložení vzniku 5% kvót o několik let. Organizace zaměstnavatelů se zavázaly dobrovolně přijímat lidi se zdravotním postižením. Dále bylo dohodnuto, že pokud zaměstnavatelé nevytvoří určitý počet nových pracovních míst pro lidi se zdravotním postižením, může být právní úprava vzniku kvót přijata beze všeho v roce 2017. Vláda se rovněž zavázala vytvořit další pracovní místa. Další detaily tohoto slibu organizací nizozemských zaměstnavatelů se právě rozpracovávají.</p><p class="align-blok">Na základě návrhu náměstkyně pro sociální věci a zaměstnanost mají zaměstnavatelé usídlení v Nizozemsku do roku 2017 vytvořit 23.000 nových pracovních míst a do roku 2026 zvýšit toto číslo na 100.000. V případě, že tomuto závazku nedostojí, může jim být udělena pokuta až 5000 Eur za každé nevytvořené pracovní místo. Slib zaměstnavatelů může navíc nahradit uzákonění 5% kvóty pro příjem zaměstnanců se zdravotním postižením.</p><p class="align-blok">Další informace ohledně přijetí příslušné právní úpravy v Nizozemsku naleznete <a title="Otevření do nového okna" href="http://www.non-discrimination.net/content/media/NL-86-Quota%20reserving%20jobs%20for%20disabled%20people.pdf" target="_blank">zde</a> <img alt="" src="https://www.ochrance.cz/typo3/ext/od_linkdesc/icons/external.gif" class="od_linkdesc_icon_external" />. </p>
