---
title: "Méně kvalifikované ženy jsou více ohroženy nezaměstnaností než stejně kvalifikovaní muži, ukazuje studie"
tags:
  - Diskriminace
oldUrl: "/diskriminace/aktuality-z-diskriminace/aktuality-z-diskriminace-2017/mene-kvalifikovane-zeny-jsou-vice-ohrozeny-nezamestnanosti-nez-stejne-kvalifikovani-muzi/"
date: 2017-09-28
perex: "<p>Ženy na pracovním trhu častěji čelí diskriminaci, pracují na horších pozicích a jsou tak více ohroženy chudobou.</p>"
---

<!-- imported from the old website -->

<p>Institut pro genderovou rovnost EIGE (European Institute for Gender Equality) vydává novou studii s názvem <i>Gender, skills and precarious work in the EU: Research note.</i> Studie monitoruje vývoj genderové rovnosti v oblasti pracovního trhu. </p> <p>Na pracovním trhu se v současnosti neustále zvyšují požadavky na kompetence napříč všemi sektory. To představuje velký problém obzvláště pro muže a ženy s nižším vzděláním, kterých je v členských státech EU přes 64 milionů. Ve srovnání s lidmi se střední a vyšší úrovní vzdělání jsou lidé s nižším vzděláním častěji nezaměstnaní nebo stojí úplně mimo pracovní trh. Lidé s nižším vzděláním jsou také často vystaveni prekérní formě zaměstnání čili netypické formě práce, která je nejistá, nedostatečně finančně ohodnocena a bývá nedostatečně chráněna. Nižší vzdělání a s tím spojená nižší kvalifikace má však na ženy a muže odlišné dopady.</p> <p>Studie uvádí, že lidé s původem mimo země EU jsou častěji vystaveni prekérní formě práce než ti, kteří se v zemích EU narodili. Nicméně ženy narozené v zemích EU jsou zaměstnány v této formě práce mnohem častěji než muži, a to nejen ti, kteří se v zemích EU narodili, ale i včetně těch s původem mimo EU. Jak ukazuje studie, placené zaměstnání má pouze 42 % žen s nižším vzděláním, skoro polovina z nich je navíc zaměstnána v prekérních formách práce, a to v takových oblastech, které nenabízí žádnou možnost rozšíření kvalifikace a jsou finančně ohodnoceny nejméně. V tomto typu práce navíc často pracují i ženy s vyšším vzděláním. Jak studie dále uvádí, 14 % žen s nižší kvalifikací nebylo zaměstnáno více než 10 let, naproti tomu u mužů se jedná o 5 % dlouhodobě nezaměstnaných. Šest milionů žen s nižším vzděláním nebylo zaměstnáno nikdy, u mužů se stejným vzděláním jsou to 2 miliony.</p> <p>Studie ukazuje, že muži s nižším vzděláním mají lepší přístup k pracovním příležitostem, které navíc bývají finančně lépe hodnoceny. Ženy jsou častěji vystaveny diskriminaci, jejich schopnosti a zkušenosti bývají často podhodnocovány. Získání lepšího pracovního místa či možnost zvýšení kvalifikace je často komplikováno předsudky či povinností péče o dítě či příbuzné. V konečném důsledku jsou tak více než muži ohroženi chudobou. Studie tak upozorňuje na důležitost rovného přístupu ke vzdělání a začlenění genderového hlediska při provádění politik v zemích EU.</p> <p>Studie k dispozici zde:</p> <a title="Otevření do nového okna" href="http://eige.europa.eu/rdc/eige-publications/gender-skills-and-precarious-work-eu-research-note" target="_blank">http://eige.europa.eu/rdc/eige-publications/gender-skills-and-precarious-work-eu-research-note</a> 
