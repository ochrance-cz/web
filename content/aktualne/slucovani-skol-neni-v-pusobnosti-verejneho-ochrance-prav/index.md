---
title: "Slučování škol není v působnosti veřejného ochránce práv"
tags:
  - Tisková zpráva
oldUrl: "/aktualne/tiskove-zpravy-2007/slucovani-skol-neni-v-pusobnosti-verejneho-ochrance-prav"
date: 2007-07-30
perex: "<p></p>"
---

<!-- imported from the old website -->

<p class="Normln-web">Slučování škol je v plné kompetenci místních samospráv a není v pravomoci veřejného ochránce práv jejich rozhodnutí měnit.</p><p class="Normln-web">Dobu prázdnin využívají zřizovatelé škol k provádění změn, které se ne vždy setkávají s pochopením u rodičů žáků. Je to příklad slučovaných škol v Jihlavě, ale i řady dalších škol v celé republice, které se místní zastupitelé rozhodli sloučit nebo dokonce uzavřít. Nespokojení rodiče žáků pak po marných pokusech změnit postoj zastupitelů avizují předání stížnost veřejnému ochránci práv, od něhož čekají zvrácení rozhodnutí. Tyto stížnosti však plynou z nepochopení působnosti a pravomocí veřejného ochránce práv, jak vyplývají ze zákona 349/1999 Sb., o veřejném ochránci práv.</p><p class="Normln-web">O zřízení, sloučení nebo uzavření školy rozhodují zastupitelé obcí hlasováním a jde tedy o výkon samosprávy, na který se působnost veřejného ochránce práv nevztahuje. Ochránce nemůže rušit rozhodnutí, která vznikla demokratickým způsobem, hlasováním řádně zvolených zastupitelů. Směřovat stížnosti na tato rozhodnutí veřejnému ochránci práv je tedy mylné a vede jen k marným nadějím.</p><p class="Normln-web">Rodiče se mohou domáhat přezkoumání rozhodnutí zastupitelstva podáním správní žaloby u místně příslušného správního soudu. V takovém případě mohou rodiče soud požádat o vydání usnesení o odložení vykonatelnosti rozhodnutí zastupitelstva, až do doby pravomocného rozhodnutí soudu. Další možností je obrátit se na Ministerstvo vnitra, které nad obcemi v samostatné působnosti vykonává dozor. Pokud ministerstvo v rámci dozorčí činnosti zjistí porušení zákona nebo jiného právního předpisu, může nařídit pozastavení výkonu protiprávního rozhodnutí zastupitelstva.</p><p class="Normln-web">Veřejný ochránce práv rodičům doporučuje rodičům využít především všechny možnosti jednání se svými zastupiteli a společně hledat nejlepší řešení. Takové jsou principy demokracie.</p><p class="Normln"> </p>
