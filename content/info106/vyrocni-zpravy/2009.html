<!DOCTYPE html>
<html>
<head>
  <meta charset="utf-8">
  <title>Výroční zpráva za rok 2009</title>
</head>
<body>
  <h2>Výroční zpráva za&nbsp;rok&nbsp;2009 o&nbsp;poskytování informací&nbsp;podle zákona č.&nbsp;106/1999&nbsp;Sb.,o svobodném přístup k&nbsp;informacím</h2><p>Kancelář veřejného ochránce práv, která je povinným subjektem podle zákona č.&nbsp;106/1999&nbsp;Sb., o&nbsp;svobodném přístupu k&nbsp;informacím, obdržela a&nbsp;vyřídila v&nbsp;roce&nbsp;2009 <b>celkem 19&nbsp;žádostí</b> o&nbsp;poskytnutí informace. Všechny byly doručeny písemně, elektronickou poštou či&nbsp;prostřednictvím datové schránky.</p><p>V <b>15</b> případech byla informace poskytnuta (převažovaly dotazy na&nbsp;zákonné vymezení působnosti ochránce, žádosti o&nbsp;výpisy z&nbsp;evidence došlých podání, dotazy na&nbsp;zobecněné výsledky šetření ochránce atp.). Vyžádané informace byly v&nbsp;podány v&nbsp;požadovaném rozsahu, úplně a&nbsp;ve&nbsp;lhůtě stanovené zákonem, ze&nbsp;strany žadatelů nebyl podán žádný opravný prostředek.</p><p>Ve <b>4</b> případech nebyla informace poskytnuta (tzn.&nbsp;žádost byla odmítnuta s&nbsp;odkazem na&nbsp;dodržování právních předpisů). Ve&nbsp;třech z&nbsp;těchto případů šlo o&nbsp;žádosti o&nbsp;nahlédnutí či&nbsp;poskytnutí části či&nbsp;celé spisové dokumentace vedené k&nbsp;jednotlivým šetřením veřejného ochránce práv. V&nbsp;jednom případě nebylo možno informace poskytnout z&nbsp;důvodu ochrany osobních údajů zaměstnanců Kanceláře.</p><p>V jednom z&nbsp;uvedených případů odmítnutí žádosti o&nbsp;poskytnutí informace zasláním části spisové dokumentace reagoval žadatel odvoláním. Nadřízený orgán (vedoucí Kanceláře) v&nbsp;tomto případě prvoinstanční rozhodnutí potvrdil. Na&nbsp;ostatní případy odmítnutí poskytnutí informace žadatelé dále nereagovali.</p><table class="obecna"><tbody><tr><td><b>§ 18 odst.1 písm. a)</b></td><td><b>Počet podaných žádostí o poskytnutí informací</b></td><td><b>19</b></td></tr><tr><td>§ 18 odst.1 písm. a)</td><td>Počet vydaných rozhodnutí o odmítnutí žádosti.</td><td>4</td></tr><tr><td>§ 18 odst.1 písm. b)</td><td>Počet podaných odvolání proti rozhodnutí</td><td>1</td></tr><tr><td>§ 18 odst.1 písm. c)</td><td>Opis podstatných částí každého rozsudku soudu</td><td>0</td></tr><tr><td>§ 18 odst. 1 písm. d)</td><td>Výčet poskytnutých výhradních licencí</td><td>0</td></tr><tr><td>§ 18 odst. 1 písm. e)</td><td>Počet stížností podaných podle § 16a zákona</td><td>0</td></tr><tr><td>§ 18 odst. 1 písm. f)</td><td>Další informace vztahující se k uplatňování zákona</td><td>0</td></tr></tbody></table>
</body></html>
